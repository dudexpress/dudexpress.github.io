---
type: "preview"
redirect_from:
  - /reviews/formula-gp/
date: "2023-10-27"
writer: Dadi-Daddy
title: "Formula GP"
featureImage: cover.jpg
description: "“Non esiste una curva dove non si possa sorpassare” (Ayrton Senna)"
designer:
  - Paweł Licznerski
  - Łukasz Kaczanowicz
publisher:
  - Duck’s Games
mechanisms:
  - Card driven
  - Movimento su Griglia
  - Poteri variabili
  - Gestione mano
  - Gara

score: 9
weight: 4
player_count: 4
player_count_official: "1-6"
playing_time: 90min
playing_time_official: 60-90min

sidebar_votes:
  - title: Complessità
    value: 4
  - title: Preparazione
    value: 4
  - title: Fortuna
    value: 2
  - title: Longevità
    value: 3
  - title: Componenti
    value: 4
  - title: Portabilità
    value: 3

gamefound_url: https://gamefound.com/en/projects/ducks-games/formulagp
---

<Setting>
  “Ora possono superare la Safety Car! Via!{" "}
  <strong>Si decide il mondiale a questo ultimo giro!</strong> Tutti in piedi!
  Mai visto un mondiale finire così! Con i due contendenti alla pari! Cerca,{" "}
  <strong>Verstappen</strong>, di stare incollato ad <strong>Hamilton</strong>,
  per avere la sua chance! Ce l’avrà! È vicino! Alla cinque va già dentro
  Verstappen! Dentro Verstappen, prende la posizione! Max Verstappen{" "}
  <strong>ribalta la situazione</strong>! Prende tutta la scia Lewis Hamilton!
  Ci prova! Va all’esterno Hamilton! È un finale che non dimenticheremo mai! Va
  all’esterno Lewis Hamilton, quasi si toccano! Un boato, è un inferno ad{" "}
  <strong>Abu Dhabi</strong>! Ultime curve! La 12, la 13, la 14! È incredibile
  questo mondiale! Cosa ci ha regalato! <strong>Max Verstappen vince!</strong>{" "}
  Ed è <strong>campione del mondo</strong>! Incredibile!” (dalla Cronaca del
  Mondiale 2021, Carlo Vanzini)
</Setting>

<img src="./game1.png?t=1" alt="Formula GP" />

<Rules>
  Lo scopo del gioco è quello di{" "}
  <strong>tagliare il traguardo per primi dopo il 24esimo round</strong>.<br />
  Assemblato il circuito-puzzle, estratto casualmente l’ordine dei garage, impostati
  i mazzi di carte e predisposti i token e i dadi, si può iniziare. Nella <strong>
    versione Avanzata
  </strong> occorrerà anche stabilire le condizioni meteo.
  <br />
  Ogni giocatore disporrà di un’<strong>auto</strong>, che si muoverà lungo il circuito;
  di una <strong>Carta Pilota</strong> con un <strong>Token Stress</strong> e un’abilità,
  attivabile normalmente una volta al turno; di una <strong>
    Carta Team Radio
  </strong>; del proprio mazzo di <strong>Carte Azione</strong>; di una <strong>
    Plancia Personale
  </strong> (con una caratteristica unica), nella quale sono rappresentati l’<strong>
    indicatore OT
  </strong>, la <strong>batteria ERS</strong>, il percorso dei <strong>
    Pneumatici
  </strong> e il quadrante del volante con tre <strong>token Parametri</strong> (Bianco,
  Giallo e Rosso, che possono essere sfruttati per migliorare le prestazioni dell’auto
  o per riparare eventuali guasti).
  <br />
  Prima di iniziare, i giocatori dovranno selezionare il tipo di Pneumatici con cui
  muoveranno la loro vettura. Inoltre, verrà stabilito il <strong>
    Punteggio di Qualificazione
  </strong> che determinerà l’ordine di turno iniziale (nei turni successivi sarà
  la posizione delle vetture lungo il tracciato a determinarlo).
  <br />
  I giocatori partono in seconda; nel primo round di gioco non avverranno battaglie
  (anche se si potrà ugualmente sorpassare un avversario) e le zone DRS non saranno
  attive.
  <br />
  All’inizio di ogni turno, la <strong>Bandiera a Scacchi</strong> si sposta di un
  passo nel Pannello di Controllo della Corsa; poi si rimuovono, se opportuno, eventuali
  token Bandiera Gialla e Verde.
  <br />
  Nella fase successiva, i giocatori pescano simultaneamente dal proprio mazzo 4
  Carte Azione; poi, una volta al turno, possono rimpiazzare un numero di carte appena
  pescate pari al <strong>valore LED</strong> sul tracciato ERS (tranne nel primo
  round di gioco).
  <br />
  Segue la fase in cui si compiono una serie di <strong>Azioni</strong>, alcune obbligatorie,
  altre opzionali. <strong>L’unica sempre obbligatoria è il Movimento</strong>. Pertanto,
  ogni giocatore, al suo turno, giocherà una o due <strong>
    Carte Movimento
  </strong>. Il colore indica quanto si sta forzando l’auto (nell’ordine, <strong>
    Verde
  </strong> = movimento conservativo; <strong>Rosso</strong> = movimento possente;{" "}
  <strong>Blu</strong> = movimento incrementato; le <strong>
    Carte Gialle
  </strong> sono Opzionali e possono essere usate all’occorrenza come Rosse o Verdi).
  Giocando due carte dello stesso colore si otterrà l’equivalente di una Carta di
  movimento superiore, ma dopo averle giocate dovrà tirare il <strong>
    Dado Giallo
  </strong>. I Punti Movimento dipendono dal Colore della Carta e dalla marcia attuale,
  sommato al <strong>Bonus dei Pneumatici</strong>. Il movimento non può mai essere
  diagonale ma deve sempre essere laterale, se si vuole cambiare corsia. Si può estendere
  il Movimento con una <strong>Carta Pneumatici Usurati</strong> se si è in curva
  o con punti ERS se si è su un tracciato rettilineo. Una sola auto può fermarsi
  su ciascuna “sezione” del tracciato, tranne che sugli spazi in <strong>
    Scia
  </strong>: allora le auto possono fermarsi in una stessa sezione, ma ciascuna si
  collocherà sulla prima ombra libera dietro l’auto che si trova più avanti. Alcune
  curve imporranno ai giocatori il lancio di un <strong>Dado Rosso</strong> per verificare
  se perdono o meno il controllo dell’auto.
  <br />
  Il mazzo del giocatore è poi composto da altre carte, come i “Pneumatici Usurati”
  o il “Guasto del Sistema”, che normalmente occupano spazio in mano e comportano
  danni alla vettura che si possono riparare solo con un Pit Stop o una Riparazione
  Rapida. Fare un <strong>Pit Stop</strong> accedendo all’apposita rampa consente
  di ricaricare l’ERS token, sostituire i Pneumatici, azzerare lo stress, riparare
  i danni alla vettura, scartare carte azione e pescarne altre, cambiare gratuitamente
  la carta team radio.
  <br />
  Normalmente, ovvero se non si è in Scia e ci si trova sulla stessa corsia di un
  avversario o su una adiacente, un giocatore deve fermarsi una sezione dietro alla
  vettura che li precede. Eventuali punti movimento in eccesso finiscono sull’indicatore
  OT e ulteriori eccedenze sono perdute. I punti OT sono temporanei e possono essere
  sfruttati se si sceglie di andare all’attacco di una vettura avversaria, avviando
  una battaglia, altrimenti vanno persi.
  <br />È possibile superare un avversario senza avviare una battaglia se c’è
  almeno una corsia che separa i due rivali. Ma quando due giocatori terminano
  il loro movimento o una battaglia sulla stessa sezione del tracciato, inizierà
  un <strong>Testa a Testa</strong>, che potrà proseguire nei round successivi.
  Durante una <strong>battaglia</strong> entrambi i giocatori selezionano
  segretamente le Carte da investire (il loro valore di attacco o di difesa è
  indicato dai relativi LED) e spendono punti ERS. Il giocatore con il punteggio
  di attacco più elevato dato dalla loro combinazione vince la battaglia e usa i
  punti OT attualmente disponibili per staccare l’avversario di altrettante
  caselle. Durante questa manovra di sorpasso, il vincitore può superare anche
  altre vetture (che non si difendono). Tutte le carte usate in battaglia
  vengono scartate. Se la battaglia non è vinta dall’attaccante, le posizioni
  delle due vetture non cambiano.
  <br />
  Dopo che la bandiera a scacchi ha raggiunto la 24esima casella dell’apposito
  tracciato, il primo giocatore che taglia il traguardo in qualunque round
  successivo vince la partita.
</Rules>

<img src="./game2.png" alt="Formula GP'" />

<Feedback>
  Una delle cose che non avevo amato di{" "}
  <Link to="/reviews/heat-pedal-to-the-metal/">Heat</Link> è l’estrema{" "}
  <strong>semplificazione</strong> del processo di guida di una vettura. Certo,
  il gusto un po’ retrò per un mondo lontano ed evocativo di corse
  automobilistiche c’è, ma per gli amanti delle corse di F1 che volessero
  ritrovare nel gioco da tavolo un’esperienza più attuale e verosimile, Formula
  GP è forse il titolo più promettente, avendo già presenti esempi come{" "}
  <em>Race! Formula 90</em> (che presenta aspetti di totale casualità) o{" "}
  <em>Rallyman GT</em> (che per molti versi è decisamente più semplice).
  <br />
  L’impressione che ho avuto provando questo titolo su TTS nell’ottobre 2023 è
  che gli altri giochi da tavolo in circolazione sullo stesso tema riprendano
  l’atmosfera del mondo della F1 e se ne approprino inventando meccaniche
  semplici e accessibili: in questo contesto, Formula GP è{" "}
  <strong>la più vicina e verosimile trasposizione su tavolo</strong> di quel
  mondo, visto dalla <strong>prospettiva del pilota</strong>. La gestione dello
  stress, la possibilità di finire fuori strada, perdendo il controllo
  dell’auto, e di dover gestire una situazione del genere, il testa a testa, la
  scia (!!!), i danni materiali alla vettura, la safety car, gli indicatori di
  marcia, il Pit Stop, le penalità, le bandiere gialle che indicano la necessità
  di rallentare, la modalità campionato…{" "}
  <strong>Tutto in questo gioco è curato nei minimi particolari</strong> per
  restituirvi un’esperienza fatta di scelte difficili e astuzia,{" "}
  <strong>estremamente verosimile</strong>, e vi farà respirare l’aria di una
  vera corsa di Formula 1, riportandovi a quelle domeniche pomeriggio in cui
  immancabilmente lo zio di turno vi trascinava a sedervi accanto a lui a tifare
  per Schumacher o Villeneuve. Non solo:{" "}
  <strong>
    Formula GP imposta un nuovo modo di approcciarsi ai giochi di corsa
  </strong>
  , proponendosi come <strong>
    un sistema-modello che certamente non potrà più essere ignorato
  </strong>
  !<br />
  La Sprint Race, in quanto versione semplificata delle regole, è ideale per cominciare
  ad approcciarsi al gioco, ma bisogna dire che Formula GP <strong>
    dà il meglio di sé quando si concede al titolo di realizzarsi in tutte le
    sue articolate possibilità.
  </strong> Infine, per gli amanti dei solitari esiste anche un’apposita versione,
  in cui il giocatore sarà assistito da vari BOT (più o meno sfidanti), che possono
  in ogni caso essere adoperati in partite multigiocatore.
  <br />
  Noi di Dudexpress abbiamo deciso di supportare questo progetto. E voi?
</Feedback>

<img src="./game3.png" alt="Formula GP'" />
