---
type: "advisor"
date: "2023-01-11"
title: "Cooperativi"
featureImage: cover.jpg
description: "In due è amore, in tre è una festa!"
---

<AdvisorIntro>
  Quando si pensa ad un gioco da tavolo, la prima immagine che ci si presenta è
  quella di una competizione al cardiopalma in cui{" "}
  <strong>
    si rompono amicizie, si rovesciano tavoli e si ingaggiano duelli da Far West
  </strong>{" "}
  per stabilire chi è il vero vincitore in caso di parità, quando non c’è una
  regola per lo spareggio.
  <br />A tutto questo <strong>c’è un’alternativa</strong>: quella di convogliare
  tutta questa <strong>energia negativa</strong> verso il vero “nemico”, il gioco
  stesso! Nei cooperativi, per vincere, si dovrà perseguire un <strong>
    obiettivo comune
  </strong>: non si vincerà mai come singoli, ma solo come <strong>
    gruppo
  </strong>.
  <br />A noi Dude questo modo di giocare piace molto e siamo certi che tra
  questi <strong>4 Cooperativi</strong> ne troverete almeno uno che farà al caso
  vostro! Buon gioco!
</AdvisorIntro>

<AdvisorBit slug="black-orchestra" writer="Tia">
  Come fermerete <strong>Hitler</strong>?
  <br />
  Avvelenando il cibo che mangerà durante un convegno?
  <br />
  Posizionando una valigetta esplosiva nel palazzo in cui riposa?
  <br />
  Facendo deragliare il treno con il quale si sta spostando da Monaco a Berlino?
  <br />
  L'importante è farlo, farlo bene e farlo in fretta.
  <br />
  Avete solamente 7 anni per collaborare assieme e organizzare l'attentato che
  libererà la Germania e il mondo intero dal nazismo.
  <br />
  Come potete immaginare, <strong>ammazzare il capo di stato</strong> non sarà
  una cosa semplice, considerando che dalla sua Hitler avrà il supporto
  dell’esercito: dovrete definire un piano, trovare le risorse necessarie (armi?
  documenti? veleno? - a voi la scelta), essere nel{" "}
  <strong>posto giusto al momento giusto</strong> e fare in modo che un singolo
  tiro di dadi vi assicuri il successo. Fermarlo è possibile, basta esserne
  convinti e mettere a disposizione ciò che avete di più caro: la libertà.
</AdvisorBit>

<img src="../../reviews/black-orchestra/game1.jpg" alt="black orchestra" />

<AdvisorBit slug="spirit-island" writer="Fora">
  Alla fine sono arrivati anche sulla vostra isola. Con le loro navi, con la
  loro industrializzazione, con la loro crudeltà. L’isola stessa sta rischiando
  di <strong>soccombere agli invasori</strong>…
  <br />A questa richiesta d’aiuto a 360º potete rispondere solo voi, gli <strong>
    antichi spiriti
  </strong>!
  <br />
  Utilizzando le antiche forze in vostro possesso, avrete la possibilità, ma soprattutto
  la responsabilità - grazie a maremoti, psicosi di massa, eruzioni vulcaniche -
  di incutere tanta paura nei vostri nemici da convincerli ad andarsene via come
  sono arrivati.
  <br />
  Non sarà così facile come sembra, però. Questi invasori stanno trasformando l’isola
  secondo le loro esigenze e la loro cultura: questo significa che siete in lotta
  contro il tempo. Se le antiche vie dovessero essere dimenticate, anche voi sparirete!
</AdvisorBit>

<img src="../../reviews/spirit-island/game1.jpg" alt="spirit island" />

<AdvisorBit slug="ta-pum" writer="Dadi-Daddy">
  Può l’amicizia essere più forte della guerra? Scopritelo insieme in questo
  cooperativo minimalista ma profondo, deliziosamente illustrato dal compianto
  Bernard Verlhac (il Tignous di Charlie Hebdo), dove dovrete aiutarvi a vicenda
  per sopravvivere alla dura vita di una fangosa trincea della prima guerra
  mondiale.
  <br />
  In Ta-Pum! dovrete affrontare una serie di sfide nel corso di vari turni:
  neve, pioggia, gas, traumi, assalti e bombe. Le sfide verranno pescate dal
  mazzo Tribolazioni: esaurite questo mazzo per vincere la partita, prestando
  attenzione a non esaurire, invece, quello del morale e gestendo attentamente
  le vostre ristrette scorte di caffè e discorsi di incoraggiamento.
  <br />
  Ta-Pum! vi insegnerà una verità fondamentale che altri cooperativi declinano
  in modo meno efficace e che i giochi competitivi per forza di cose ignorano:{" "}
  <strong>
    per la vittoria di tutti ognuno deve farsi carico del benessere degli altri
  </strong>
  , prima che del proprio. Certo, soccorrere chi sta peggio non significa per
  forza che chi aiuta stia meglio. Ma è proprio lì che si gioca tutto:
  nell’esserci per gli altri al momento del bisogno!{" "}
  <strong>Alla guerra si reagisce e si sopravvive con l’amicizia!</strong>
</AdvisorBit>

<img src="../../reviews/ta-pum/game1.jpg" alt="ta pum" />

<AdvisorBit slug="atlantis-rising" writer="Angelo M Pero">
  La città di Atlantide è sull'orlo della fine. L'unica possibilità di salvezza
  per i suoi abitanti è fare fronte comune contro il susseguirsi di catastrofi e
  costruire i componenti di un portale che li trasporterà su lidi più
  favorevoli.
  <br />
  In Atlantis Rising assumerete il ruolo di{" "}
  <strong>leader degli Atlantidei</strong>: personalità di spicco della città
  con un seguito di meeple che andranno distribuiti sulla mappa componibile a
  raccogliere le risorse utili per costruire il portale. Più in là vi
  spingerete, maggiori saranno le probabilità di successo e di guadagno, come
  più alto sarà anche il rischio di essere colpiti da una calamità.{" "}
  <strong>Solo un gruppo ben coordinato</strong>, fatto di freddi calcolatori e
  di amanti del rischio, riuscirà a mettere in salvo la popolazione prima che i
  cataclismi si abbattano sul centro dell'isola.
  <br />
  Atlantis Rising può godere di meccaniche semplici e di una componentistica
  fuori dal comune, che agendo in tandem riescono a trasmettere perfettamente la
  tensione data dall'incombere delle calamità. Per tutta la partita si ha
  davvero l'impressione che ci siano delle persone la cui sopravvivenza dipende
  dalla propria capacità decisionale.
  <br />
  Tanti livelli di difficoltà e un'ottima scalabilità (per non parlare delle
  illustrazioni di Vincent Dutrait) sono solo la ciliegina sulla torta di un
  titolo che accontenterà famiglie, principianti e giocatori esperti.
</AdvisorBit>

<img src="../../reviews/atlantis-rising/game1.jpg" alt="atlantis rising" />
