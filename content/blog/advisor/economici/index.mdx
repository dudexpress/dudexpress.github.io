---
type: "advisor"
date: "2023-03-15"
title: "Economici"
featureImage: cover.png
description: "Vorresti dirmi che ci sono anche giochi belli che non costano un rene?"
---

<AdvisorIntro>
  Non venite a raccontarci di vacanze esotiche, di cene di gala, di zaini in pelle di coccodrillo placcati in oro, di
  auto lussuose. Parlateci del nuovo Kickstarter e noi… languiremo, pensando ai soldi spesi dieci minuti prima su
  Gamefound. Siamo fatti così: spendaccioni fino al midollo per qualche ora di felicità in amicizia (o inimicizia, a
  seconda…). Ma la felicità si trova anche in piccoli e apparentemente insignificanti titoletti, poco costosi e poco
  altisonanti, che racchiudono potenzialmente tante occasioni di divertimento. … Questa volta valorizziamo il risparmio
  oculato ma sapiente: da un delizioso strategico all’ultimo ruggito al ridente frutteto dei vostri sogni, dallo
  spettacolo di ghirlande di luce alle pendici del Fuji a un duello di tattica a suon di Geishe. Buone (oculatissime)
  spese!
</AdvisorIntro>

<AdvisorBit slug="air-land-and-sea-animali-in-guerra" writer="Tia">
  Air, Land and Sea: Animali in guerra è un perfetto caso dove la quantità di regole è inversamente proporzionale alla
  profondità del gioco. <br />
  Non dovrete fare altro che giocare la miglior carta battaglia nel territorio corretto nel momento perfetto... semplice
  no? <br />
  Con meno di 10 euro vi portate a casa due eserciti pronti a farsi guerra in aria, a terra e sul mare, rinchiusi in un
  semplice mazzo di carte, dove ogni partita è tirata all'ultima carta e dove la possibilità di resa del vostro
  avversario vi rovinerà una splendida vittoria. Entusiasmante no?
</AdvisorBit>

<img src="../../reviews/air-land-and-sea-animali-in-guerra/game1.jpg" alt="Air, Land and Sea: Animali in guerra" />

<AdvisorBit slug="orchard" writer="Fora">
  Ohh Orchard, quante partite fatte. <br />
  Un piccolo solitario che permette di fare una partita dopo l’altra. Grazie ad un semplice e sapiente sistema di gioco la
  partita sarà sempre entusiasmante. Il fattore più divertente per i più maniaci? Se ci si segna la sequenza delle carte
  uscite il gioco diventa improvvisamente un batti il tuo punteggio di tutto rispetto. Praticamente con 15€ ci si porta a
  casa un giochino semplice e accattivante che può essere giocato in così tanti modi che non si capisce come mai costi così
  poco. Sarebbe un peccato se non avesse un <Link to="/reviews/grove/">seguito</Link>, vero? Occhio al verme!
</AdvisorBit>

<img src="../../reviews/orchard/game1.jpg" alt="orchard" />

<AdvisorBit slug="hanabi" writer="Dadi-Daddy">
  Realizzare lo spettacolo di fuochi artificiali più indimenticabile di sempre… Preparatevi a un colorato e
  scoppiettante cooperativo (di fatto, un astratto) in cui creerete delle serie di numeri crescenti da 1 a 5 con carte
  dello stesso colore. Dove sta l’inghippo? Ognuno vede la mano di carte degli altri giocatori ma non la propria! Dare
  informazioni su cosa i compagni di gioco hanno in mano ha un costo e non sarà facile completare tutte e 5 le stringhe
  dei fuochi d’artificio prima che il mazzo di carte si esaurisca. Un collaborativo leggero, ma stimolante, di durata
  contenuta e molto gratificante, che ultimamente ha raddoppiato il suo costo: se sarete fortunati, riuscirete ad
  accaparrarvi una delle ultime copie dell’economica edizione da 12,00€, che sta rapidamente sparendo dalla
  circolazione!
</AdvisorBit>

<img src="../../reviews/hanabi/game1.jpg" alt="xxx" />

<AdvisorBit slug="hanamikoji" writer="Angelo M Pero">
  La sera, prima di mettersi a letto, non si può mai dire di no ad una partita a Hanamikoji. In questo sottile duello di
  tattica, due sfidanti dovranno orchestrare un draft misto di carte che andranno assegnate ad una delle 7 Geishe al
  centro del tavolo, dal proprio lato o da quello avversario. Ogni carta rappresenta un oggetto peculiare di una
  determinata Geisha, e averne la maggioranza farà guadagnare il suo favore (e i punti indicati dal suo valore, pari al
  numero di copie della sua carta oggetto). Le mosse possibili sono uguali per entrambi, ma l’ordine in cui compierle
  sarà a loro discrezione. Al termine della partita, vince chi avrà ottenuto il favore di 4 Geishe o, in alternativa, 11
  punti. <br />
  Purtroppo il gioco è fuori catalogo in molti degli store principali, ma se ne trovano ancora alcune copie in edizioni straniere
  (il che non è un problema, vista l’indipendenza dalla lingua) e all’usato. A fronte del prezzo che non supera mai i 20€,
  avrete tra le mani un gioiellino che è necessariamente diventato un “nuovo classico” e che non ci si stanca mai di intavolare.
</AdvisorBit>

<img src="../../reviews/hanamikoji/game1.jpg" alt="hanamikoji" />
