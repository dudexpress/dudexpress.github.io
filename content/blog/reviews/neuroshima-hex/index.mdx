---
type: "review"
date: "2022-12-29"
writer: Angelo M Pero
title: "Neuroshima Hex"
featureImage: cover.jpg
description: "Facile da imparare… impossibile da padroneggiare?"
designer: Michal Oracz
publisher: Portal Games - Z-MAN - Stratelibri
mechanisms:
  - Movimento a griglia
  - Piazzamento tessere
  - Gestione mano

score: 7
weight: 3
player_count: 2
player_count_official: "1-4"
playing_time: 30min
playing_time_official: 30min

sidebar_votes:
  - title: Complessità
    value: 5
  - title: Preparazione
    value: 1
  - title: Fortuna
    value: 2
  - title: Longevità
    value: 3
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/4578-neuroshima-hex-30.html
---

<Setting>
  Neuroshima è un universo post-apocalittico in cui un'intelligenza cibernetica
  chiamata Moloch ha guidato una rivolta delle macchine contro l'umanità, che
  ora vive in un paesaggio desolato popolato da clan in costanti guerriglie tra
  loro, oltre che contro Moloch. In Neuroshima Hex assumerete il ruolo di leader
  di una delle quattro fazioni principali di questo universo:
  <br />
  <ul>
    <li>
      <strong>MOLOCH</strong>, le macchine;
    </li>
    <li>
      <strong>BORGO</strong>, i mutanti;&nbsp;
    </li>
    <li>
      <strong>OUTPOST</strong>, la resistenza;&nbsp;
    </li>
    <li>
      <strong>HEGEMONY</strong>, i pacifisti.
      <br />
      Ciascuna di queste avrà un suo personale stile di combattimento, con punti
      di forza e di debolezza che il regolamento ha cura di illustrare.
    </li>
  </ul>
</Setting>

<img src="./game1.jpg" alt="Neuroshima Hex" />

<Rules>
  <em>Neuroshima Hex</em> è un gioco di <strong>piazzamento tessere</strong> su
  <strong>griglia esagonale</strong> di genere <strong>tower defense</strong>. Ciascun
  giocatore (sebbene il gioco ne supporti fino a 6, sono fortemente consigliati 2
  soli giocatori) riceve la pila di 35 tessere del clan scelto, caratterizzato da
  un colore specifico. Dopo aver piazzato la tessera HQ (<strong>
    Quartier Generale
  </strong>) e aver mescolato le restanti coperte, i giocatori si alterneranno in
  turni in cui pescheranno fino ad avere 3 tessere nella loro riserva temporanea:
  una di queste tessere andrà scartata, le altre due potranno essere giocate, scartate
  o conservate per il turno successivo, in qualsiasi combinazione. I primi due turni
  hanno delle eccezioni spiegate nel dettaglio sul regolamento.
  <br />
  Oltre al HQ, ci sono altri 3 tipi di tessere.
  <br />
  <ul>
    <li>
      Le <strong>unità </strong>rappresentano i combattenti che vanno giocati
      piazzandoli su uno spazio vuoto della griglia.
    </li>
    <li>
      I <strong>moduli </strong>sono dei potenziamenti che seguono le stesse
      regole di piazzamento delle unità alleate e, se collegati ad esse,
      forniscono dei bonus e.
    </li>
    <li>
      Le <strong>azioni </strong>non sono piazzate ma, una volta giocate,
      vengono risolte e scartate direttamente.
      <br />
      La parte principale del gioco consiste però nella
      <strong>pianificazione della battaglia</strong>, che viene innescata dalle
      apposite tessere azione o da situazioni di gioco particolari. Le unità in gioco
      hanno delle caratteristiche ben precise che determinano che tipo di attacco
      possono compiere (ravvicinato o a distanza), in che direzioni, quanti danni
      provocano, in che ordine di iniziativa, ed eventualmente se hanno delle protezioni
      o dei bonus passivi. La battaglia viene risolta in ordine decrescente di iniziativa:
      solitamente gli ultimi a colpire sono proprio i HQ che infliggono 1 danno a
      tutte le tessere nemiche adiacenti.
      <br />
      Lo scopo del gioco è proprio quello di
      <strong>abbattere il HQ nemico</strong>, che si comporta come un'unità ma
      ha ben 20 punti salute.
      <br />
      Se un giocatore riesce a portare a 0 la salute del HQ nemico, vince
      immediatamente la partita. In caso contrario, nel momento in cui un
      giocatore non ha tessere da pescare all'inizio del proprio turno, viene
      innescata una battaglia finale, al termine della quale chi avrà il HQ con
      più salute rimanente sarà dichiarato vincitore.
    </li>
  </ul>
</Rules>

<img src="./game2.jpg" alt="Neuroshima Hex" />

<Feedback>
  A qualcuno potrebbe sembrare che <em>Neuroshima Hex</em> sia uno di quei casi
  (come <em>Ankh</em>, ad esempio) in cui, una volta interiorizzate delle regole
  piuttosto specifiche, il gameplay sia immediato e il flusso scorrevole. Poi
  viene innescata la prima battaglia e ci si rende conto che i calcoli fatti non
  erano sufficienti. Alla fine della prima partita, si ha l'impressione di aver
  frainteso qualcosa - possibilità da non escludere.
  <br />
  Sebbene la griglia sia piuttosto contenuta, è difficile tenere traccia di
  tutto l'intreccio di azioni che sta sospeso sulla plancia come una torre fatta
  di bastoncini di Shangai, in cui una minima rotazione può fare cadere tutta la
  costruzione. Basta una sola pedina nel posto e al momento giusto per ribaltare
  con una reazione a catena tutta la strategia faticosamente messa in piedi fino
  ad allora. Per apprezzare questo gioco, è necessario riuscire a
  <strong>visualizzare e</strong> finanche ad
  <strong>anticipare gli outcome</strong> che cambiano forma come in un caleidoscopio
  estremamente sensibile.
  <br />
  Qualche parola va spesa anche sulla <em>simbologia </em>scelta per le azioni che,
  per quanto esaustiva, in alcuni casi è davvero
  <strong>poco intelligibile</strong>. Se da un lato questa caratteristica rende
  il gioco completamente indipendente dalla lingua, dall'altro può generare
  fraintendimenti, che a fronte di interazioni così sottili e precarie possono
  tradire drasticamente l'esperienza confezionata dal designer. Ciononostante,
  dopo qualche partita, si comincia a capire che quelli appena elencati non sono
  dei difetti, quanto piuttosto degli ostacoli che il giocatore è chiamato a
  valicare per accedere ad un <strong>gameplay stratificato</strong>, teso in
  mezzo a miriadi di variabili in cui anche la fortuna diventa un avversario che
  si può superare in astuzia.
  <strong>
    <em>Neuroshima Hex</em>
  </strong>
  <em> premia la dedizione</em>, più che l'esperienza. Non è un titolo per un
  pubblico generico da tirare fuori casualmente, ma un appuntamento obbligato
  per appassionati che vogliono allenarsi e superare i propri limiti. Lo
  dimostrano la fan base molto attiva su BoardGameGeek, che ogni mese acquista
  poche ma fedeli reclute, e il team di sviluppo che ogni anno dal 2006 progetta
  una nuova fazione: pochissimi giochi possono godere di un supporto così
  longevo e costante. <br />
  Se si è disposti a stare alle sue regole, <em>Neuroshima Hex</em> si trasfigurerà
  per quello che è al di là della sua apparenza materiale: un complesso apparato
  di ingranaggi e proiezioni in cui a spuntarla sarà il calcolatore più freddo che
  non disdegni una saggia dose di caos.
  <br />
  Il gioco ha diverse edizioni, tutte compatibili tra di loro e tutte fuori stampa,
  ma ne sono presenti diverse copie usate su internet. Di più difficile reperibilità
  sono invece le espansioni, che servono a dare quella variabilità che in un gioco
  di fazioni precostituite è importante. Per gli avventori consiglio la <em>
    versione app
  </em>, che oltre ad essere molto economica permette anche l'accesso a 5 fazioni
  aggiuntive e risolve il problema della risoluzione della battaglia che nel gioco
  fisico rischia di dare non poche rogne.
  <br />
</Feedback>

<img src="./game3.jpg" alt="Neuroshima Hex" />
