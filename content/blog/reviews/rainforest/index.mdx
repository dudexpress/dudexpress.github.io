---
date: "2022-12-26"
writer: LadyBugMeeple
title: "Rainforest"
featureImage: cover.jpg
description: "Crea il più ricco e variegato ecosistema e reintroduci specie estinte!"
designer: Johannes Goupy
publisher:  Funnyfox
mechanisms:
  - Collezione set
  - Piazzamento tessere
  - Costruzione Pattern
score: 7
weight: 2
player_count: 4
player_count_official: "2-4"
playing_time: 30min
playing_time_official: 20-30min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 2
  - title: Longevità
    value: 3
  - title: Componenti
    value: 4
  - title: Portabilità
    value: 2

---

<Setting>
  La vita nella giungla certamente non è facile, soprattutto quando molte specie sono a rischio di estinzione a causa della deforestazione. In Rainforest dovrai cercare di ricreare il più vario e fiorente ecosistema, in modo da proteggere le specie endemiche e ripopolare la maggior parte di aree possibili con animali e piante. Chi riuscirà a bilanciare meglio questi due elementi e raccoglierà la maggior parte dei punti avrà creato la giungla vincente!<br />
</Setting>

<img src="./game1.jpg" alt="Rainforest" />

<Rules>
 Le regole di Rainforest sono molto semplici. Durante il tuo turno dovrai semplicemente prendere una tessera con piante di un determinato colore (in base alla tua strategia) e raccogliere i segnalini animale corrispondenti. Puoi prendere più di un animale, purché tutti i segnalini siano accomunati dallo stesso colore e/o specie. Quando una tua tessera sarà interamente occupata da tutti gli animali che richiede potrai considerarla definitivamente parte del tuo ecosistema: ti garantirà così dei punti alla fine del gioco. Nel corso della partita potrai anche completare obiettivi che ti regaleranno altri punti.<br />
Il primo giocatore che completa una griglia 3x3 di tessere innescherà la fine del gioco. Il vincitore sarà la persona che avrà collezionato più punti.<br />
</Rules>

<img src="./game2.jpg" alt="Rainforest" />

<Feedback>
  Con un double drafting in qualche modo simile a quello di Cascadia, Rainforest risulta un gioco molto semplice e piacevole, pur portando un certo grado di novità nel genere e non risultando ridondante o "già visto". L’ambientazione non traspare in modo evidente, rendendo il gioco leggermente più astratto di quello che ci si sarebbe aspettati, ma le meravigliose illustrazioni e i componenti colorati aiutano l’immersione.<br />
In definitiva, un titolo leggero ma interessante, con un end game trigger che lo rende simile ad un racing game, e grazie al quale rimane un certo grado di tensione, specialmente nella seconda metà della partita. Decisamente adatto a tutti, sia a giocatori esigenti che occasionali!<br />
</Feedback>

<img src="./game3.jpg" alt="Rainforest" />


