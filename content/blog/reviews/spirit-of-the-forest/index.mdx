---
type: "review"
date: "2023-03-02"
writer: Angelo M Pero
title: "Spirits of the Forest"
featureImage: cover.jpg
description: "Un gioco rilassante che premia i dispettosi."
designer:
  - Michael Schacht
publisher:
  - ThunderGryph Games
  - GateOnGames
mechanisms:
  - Drafting aperto
  - Collezione set

score: 8
weight: 2
player_count: 2
player_count_official: "1-4"
playing_time: 30min
playing_time_official: 20min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 1
  - title: Longevità
    value: 3
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/10176-spirits-of-the-forest.html
getyourfun_url: https://www.getyourfun.it/043-spirits-of-the-forest-giochi-per-famiglia.html?fast_search=fs
---

<Setting>
  Il gioco è un <strong>astratto </strong>in piena regola, ma le illustrazioni
  molto grafiche e i colori tenui e opachi vi portano in una foresta popolata da
  spiriti della natura che è un dolce per gli occhi.
</Setting>

<img src="./game1.jpg" alt="Spirits of the Forest" />

<Rules>
  Una volta disposte le tessere in una griglia 4x12 e aver distribuito i gettoni
  bonus coperti come riportato sul regolamento, i giocatori a turno possono{" "}
  <strong>raccogliere fino a 2 tessere</strong> dai lati della “foresta”, cioè
  quelle più esterne a destra e sinistra. Perché 2 tessere possano essere
  raccolte insieme è necessario che abbiano lo stesso colore, ma il{" "}
  <strong>simbolo spirito</strong> su di esse riportato non dovrà essere
  presente più di 1 volta su ciascuna. Esistono anche i{" "}
  <strong>simboli forza della natura</strong>, casualmente presenti sulle
  tessere o sui gettoni bonus insieme ai simboli spirito. Ai giocatori sono
  anche fornite delle <strong>gemme </strong>con le quali, alla fine del proprio
  turno, potranno “prenotare” delle tessere qualsiasi ancora disponibili nella
  foresta: perché un altro giocatore se ne impadronisca, dovrà scartare una
  delle sue gemme (ma gli sarà possibile riprenderla se sarà abbastanza
  fortunato da ottenere il gettone bonus con la croce).
  <br />
  La partita termina quando l’ultima tessera della foresta è stata raccolta. A
  quel punto ogni giocatore rivela i propri gettoni bonus e conta quante copie
  di ogni simbolo ha collezionato. Chi ottiene la{" "}
  <strong>maggioranza di un simbolo</strong>, guadagna quello stesso ammontare
  di punti (in caso di parità tra più giocatori, entrambi li guadagnano). Chi
  non possiede nemmeno una copia di un simbolo perde invece 3 punti dal totale.
  <br />
  Il vincitore è chi avrà ottenuto il maggior numero di punti.
</Rules>

<img src="./game2.jpg" alt="Spirits of the Forest" />

<Feedback>
  Le <strong>regole</strong>, come si è visto, sono{" "}
  <strong>poche e pulite</strong>. Ma se per questo vi aspettate di trovarvi
  davanti un gioco semplice o monotono, siete fuori strada.
  <br />
  <em>Spirits of the Forest</em> ha una{" "}
  <strong>lenta curva di apprendimento</strong>, dotato com’è di una profondità
  che non è affatto scontata in un gioco così essenziale. La presentazione, a
  partire dalla scatola, fa pensare ad un filler per neofiti, e in un certo
  senso lo è. Ma è anche <strong>un’esperienza fredda e lucida</strong>, che
  richiede grandi capacità di calcolo e di anticipazione. Ogni mossa libera una
  o più possibili tessere, fa oscillare l’ago della bilancia delle singole
  maggioranze, prepara il terreno per le mosse successive. È necessario un
  attento <strong>dosaggio di tattica e strategia</strong> per riuscire a
  intascare la vittoria.
  <br />
  Molto interessanti sono anche i cristalli che permettono di prenotare le
  tessere e che, se usati acutamente, possono interferire attivamente con la
  strategia dell’avversario, finanche a bloccargli le prese nelle battute
  finali.
  <br />
  Certo, si può giocare in maniera rilassata, preoccupandosi solo del proprio
  set, lasciandosi trasportare dai colori tenui e dal design minimal dei
  componenti; ma appena si pestano i piedi all’avversario è guerra aperta.
  Questo è vero soprattutto per le partite in 2 giocatori: con un player count
  più alto è improbabile riuscire a prevedere quale sarà la situazione di gioco
  una volta che sarà di nuovo il proprio turno, e il gioco in sé potrebbe
  risultare più blando, più vicino ad un comune set collection senza particolari
  virtuosismi.
  <br />
  In conclusione, <em>Spirits of the Forest</em> è un ottimo titolo che potrà
  accompagnarvi dalle vostre prime mosse nel mondo dei giochi fino a quando
  saprete masticare pesi medio-massimi. Non offre forse quella varietà e quella
  semplicità da poter essere intavolato tutte le sere, ma di sicuro è un titolo
  che <strong>non si smette di apprezzare</strong>.
</Feedback>

<img src="./game3.jpg" alt="Spirits of the Forest" />
