---
type: "review"
redirect_from:
  - /paper-dungeons/
date: "2022-01-31"
writer: "Il Leo"
title: Paper dungeons
featureImage: cover.jpg
description: "Un guerriero, un mago, un chierico e un ladro si incontrano in un dungeon..."
designer: Leandro Pires
publisher: MeepleBR - dV Giochi
mechanisms:
  - Roll and write
  - Push your luck

score: 8
weight: 2
player_count: 4
player_count_official: "1-8"
playing_time: 40min
playing_time_official: 30min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 4
  - title: Longevità
    value: 3
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/25125-paper-dungeons.html
getyourfun_url: https://www.getyourfun.it/03833-paper-dungeons-giochi-semplici-e-veloci.html
fantasia_url: https://fantasiastore.it/it/giochi-per-esperti/11643-paper-dungeons.html
blasone_url: https://www.blasoneshop.it/catalogo-dv-giochi/paper-dungeon-102-1120
pandoragames_url: https://pandoragames.it/collections/nuovo/products/paper-dungeons
---

<Setting>
  Un guerriero, un mago, un chierico e un ladro si incontrano in un dungeon, e
  non c'è niente da ridere. Sarete voi chiamati a guidare l'indomito gruppo in
  un intricato percorso fatto di trappole, fossati, creature mostruose che
  vogliono farvi passare dei brutti momenti. Ma ehi, vuoi mettere il brivido di
  poter raccogliere gemme scintillanti e sconfiggere i Boss più cattivi?
  <br />
  Fai il pieno di pozioni curative e spolvera il tuo arsenale di oggetti magici,
  tutto ti servirà per compiere i gesti più eroici. Per riuscire a primeggiare
  potrai anche arrivare a saltare i fossi per il lungo.
  <br />
  In Paper Dungeons potrai vivere tutto questo, e il tutto armato solo di matita
  e comodi fogli prestampati.
</Setting>

<img src="./game1.jpg" alt="Paper dungeons" />

<Rules>
  Paper Dungeon è un roll and write molto semplice ma immersivo.
  <br />
  Ogni partita è caratterizzata da un'ambientazione diversa che darà forma al
  dungeon che ospiterà i 3 boss che siete chiamati a sconfiggere nel corso
  dell'avventura.
  <br />
  La partita è scandita da 8 round e all'inizio di ognuno di essi vengono
  lanciati i 6 dadi che determinano le possibili azioni tra cui scegliere le 3
  che il vostro gruppo di eroi compirà. Potrete muovervi all'interno del
  dungeon, oppure far avanzare di livello i vostri eroi, preparare gli oggetti
  magici che vi daranno utili bonus, oppure preparare pozioni curative per
  affrontare i momenti più difficili.
  <br />
  Il dungeon è rappresentato come una griglia dove ogni cella è una stanza che
  può contenere trappole, mostri da sconfiggere e/o tesori da raccogliere.
  <br />
  I Boss si paleseranno in 3 momenti distinti della partita e se vi ritroverete
  nel posto giusto al momento giusto potrete provare a sconfiggerli.
  <br />
  Lo scopo del gioco è quello di riuscire a raccogliere più punti rispetto agli
  altri gruppi di avventurieri, per poter decretare così i campioni del dungeon.
</Rules>

<img src="./game2.jpg" alt="Paper dungeons" />

<Feedback>
  Il gioco si propone come una veloce avventura dalle regole semplici, ma che
  può trasformarsi in una sfida con sé stessi e il proprio gruppo di amici.
  <br />
  Paper Dungeon sfrutta una ambientazione Fantasy collaudata per proporre un
  gioco in cui non sono solo i dadi a farla da padrone, ma saranno le vostre
  scelte strategiche a determinare l'esito della vostra avventura.
  <br />
  Potrete proporre questo gioco un po' a tutta la famiglia, veterani o novizi
  del mondo dei giochi da tavolo: tutti riusciranno a fare proprie le poche e
  semplici regole per potersi addentrare nel dungeon. Sta poi ad ogni giocatore
  decidere quanto impegno mettere per pianificare le proprie mosse.
  <br />
  L'interazione tra giocatori è molto limitata, ogni giocatore si troverà a
  giocare la propria partita senza interessarsi più di tanto delle azioni degli
  altri giocatori, permettendo di svolgere molte fasi di gioco in parallelo e di
  rendere più veloce la partita con pochi momenti di attesa.
  <br />
  Ogni partita si caratterizza per il tipo di Boss da sconfiggere, per i poteri
  assegnati ai giocatori, e per missioni casuali.
  <br />
  La meccanica e la disposizione dei mostri e dei tesori all'interno del dungeon
  rimane invariata, e questo può dare una sensazione di ripetitività tra le
  varie partite.
  <br />
  Paper dungeon è un gioco leggero che va giocato con la giusta dose di serietà,
  ma non troppo. D'altronde quando dovete affrontare tre temibili boss serve
  sempre la giusta dose di follia. Se non siete al tavolo a giocare con un
  gruppo di troll, riuscirete comodamente a terminare la vostra partita in mezzo
  giro di orologio, e magari avrete anche il tempo di farvi una risata.
</Feedback>

<Instagram id="CZY3vvaFDSY" />
