---
type: "review"
redirect_from:
  - /calico/
date: "2021-12-24"
writer: Angelo
title: "Calico"
featureImage: cover.jpg
description: Sono così carini e coccolosi
designer:
  - Kevin Russ
  - Beth Sobel
publisher:
  - Flatout games
  - Little Rocket Games
mechanisms:
  - Collezione set
  - Punti fine partita
  - Piazzamento tessere

score: 8
weight: 2
player_count: 2
player_count_official: "1-4"
playing_time: 35min
playing_time_official: 30-45min

sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 4
  - title: Longevità
    value: 3
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/23086-calico.html
getyourfun_url: https://www.getyourfun.it/03081-calico-giochi-per-famiglia.html
fantasia_url: https://fantasiastore.it/it/giochi-semplici-e-family-games/9978-calico.html
blasone_url: https://www.blasoneshop.it/catalogo-little-rocket-games/calico-259-1106
pandoragames_url: https://pandoragames.it/collections/nuovo/products/calico
magicmerchant_url: https://magicmerchant.it/catalogue/calico-49447/
lsgiochi_url: https://www.lsgiochi.it/product/10105728/calico
---

<Setting>
  Coperte morbide e colorate, tanti bottoni e una miriade{" "}
  <strong>gattini coccolosi</strong>. In Calico dovrete tessere e cucire la
  vostra coperta di stoffa, cercando di collezionare più bottoni possibili e al
  contempo cercare di attirare l'attenzione di tanti soffici e carini gattini.
</Setting>

<img src="./game1.jpg" alt="Calico" />

<Rules>
  Durante la preparazione dovrete scegliere <strong>tre gattini</strong>, e
  abbinare ad ognuno di essi due tipologie di fantasie; oltre a ciò dovrete
  scegliere tre obiettivi da posizionare negli appositi spazi. Fatto ciò,
  pescate due tessere a testa, create un mercato comune di tre tessere e
  decidete il primo giocatore. Ad ogni turno un giocatore dovrà posizionare dove
  vuole una tessera stoffa e successivamente pescarne un'altra. Infatti la vera
  bellezza di questo gioco sta proprio nella moltitudine di possibilità che
  avrete durante il piazzamento. Ogni volta che verranno posizionate{" "}
  <strong>tre tessere dello stesso colore</strong>, potrete collocare su una di
  esse un bottone, ottenendo così 3 punti vittoria. Se riuscirete a collocarne
  invece uno di ogni colore potrete collocare{" "}
  <strong>il bottone arcobaleno</strong> ottenendo così ulteriori 3 punti.
  Durante la partita potrete attirare anche alcuni gattini sulla vostra coperta.
  Per farlo basterà posizionare nel corretto ordine o un numero sufficiente di
  tessere adiacenti tra loro di una determinata fantasia. I gatti faranno
  ottenere più punti in base alla difficoltà. Ultimo ma non meno importante,
  potrete portare a termine i vari obiettivi sulla vostra coperta. In base alle
  tessere che circonderanno l'obiettivo potrete completarlo sia con i colori,
  sia con le fantasie o <strong>addirittura con entrambe</strong>. Facendo ciò
  infatti, potrete ottenere davvero tantissimi punti, ma non sarà affatto
  semplice. La partita termina quando non ci saranno più spazi disponibili sulla
  vostra coperta. Fatto ciò, contate i punti e il giocatore con il punteggio più
  alto è il vincitore.
</Rules>

<img src="./game2.jpg" alt="Calico" />

<Feedback>
  Calico è stato una sorpresa sin dalla prima partita. A prima vista, con i suoi
  colori sgargianti e i <strong>disegni carini</strong> e pucciosi, sembrerebbe
  un altro semplice gioco per famiglie, ma come dice il proverbio, l’abito non
  fa il monaco. Calico è un <strong>fantastico astratto</strong>, ben curato non
  solo nella grafica ma anche nelle meccaniche. Un puzzle game per nulla
  scontato che vi porrà di fronte a numerose scelte fin dal setup. Ovviamente
  alcuni difetti non mancano, come ad esempio la completa{" "}
  <strong>assenza di interazione</strong> tra i giocatori, abbastanza comune in
  questa tipologia di gioco. Anche la dea bendata avrà la sua parte, infatti una
  forte componente aleatoria, data dalla pesca delle tessere stoffa, sarà
  presente durante tutta la partita, facendo, in molti casi, sfumare fantastiche
  strategie da voi pianificate. Per ridurre questa componente, posso
  consigliarvi la house rule di aumentare il numero di tessere sia in mano sia
  nel mercato comune. Detto ciò, Calico risulta comunque un piccolo gioiellino,
  che ha scalato le classifiche dei migliori giochi astratti in circolazione. È
  riuscito ad ottenere tanto successo, non solo grazie alle sue meccaniche
  semplici seppur strategicamente profonde, ma anche grazie alla presenza di una
  buona longevità di gioco, data da aggiunte come{" "}
  <strong>scenari, campagne e una modalità in solitario</strong>, davvero non
  scontate in titoli del genere . Se vi piacciono i gatti e i puzzle game, beh,
  questo è il gioco che fa per voi!
</Feedback>

<Instagram id="CX3FJF_FwTP" />
