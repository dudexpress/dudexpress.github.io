---
date: "2022-08-04"
writer: PcomePigro
title: "Septima"
featureImage: cover.jpg
description: "Mettiti alla guida di una congrega di streghe"
designer: Robin Egedus, Dávid Turczi
publisher: Mindclash games
mechanisms:
  - Gestione mano
  - Gestione risorse
  - Movimento su mappa

score: 8
playing_time: 90min
playing_time_official: 50-100min
weight: 3
player_count: 4
player_count_official: "1-4"

sidebar_votes:
  - title: Complessità
    value: 3
  - title: Preparazione
    value: 4
  - title: Fortuna
    value: 2
  - title: Longevità
    value: 4
  - title: Componenti
    value: 3
  - title: Portabilità
    value: 3

sleeves:
  - amount: 81
    size: 63.5 x 88
  - amount: 9
    size: 70 x 120
  - amount: 38
    size: 41 x 63

kickstarter_url: https://www.kickstarter.com/projects/mindclash/septima
weega_url: https://www.weega.it/sale/1808/Septima
weega_future: true
---

<Setting>
  Vi ritroverete alla guida di una congrega di streghe, che si muoverà nei
  dintorni di un borgo medievale ed avrà lo scopo di curare i cittadini ammalati
  all’interno della città. Per farlo si dovranno usare varie pozioni, le quali
  richiederanno ingredienti che andranno raccolti nella parte più esterna della
  mappa di gioco. Ma attenti ai cacciatori che pattugliano la zona ed evitate
  che le vostre streghe finiscano sotto processo!
</Setting>

<img src="./game1.jpg" alt="Septima" />

<Rules>
  La congrega di ogni giocatore sarà composta inizialmente da due streghe, ma
  durante il gioco potrà crescere fino ad un massimo di quattro o diminuire fino
  a zero. <br />
  Lo scopo del gioco è quello di fare più punti degli avversari, salvando gli ammalati
  all’interno della città, eseguendo azioni cooperative, salvando le streghe dai
  processi o completando obiettivi segreti. Il modo più diretto per fare punti è
  salvare i cittadini da 3 possibili malattie, che vanno curate con altrettante pozioni.
  Ogni pozione richiede però degli ingredienti specifici che andranno raccolti nella
  mappa. <br />
  Muoversi, raccogliere ingredienti, preparare pozioni e curare gli ammalati
  sono azioni, ciascuna rappresentata da una carta nella mano del giocatore.
  Durante il turno ognuno può decidere segretamente quale azione compiere
  posizionando la relativa carta coperta sul tavolo. Una volta che tutti i
  giocatori avranno scelto, tutte le carte verranno rivelate e si risolveranno
  le azioni scelte. Se due o più giocatori hanno giocato la stessa carta, questa
  avrà per entrambi anche un effetto secondario che la renderà molto più
  remunerativa ma farà anche salire l’indice di sospetto dei cacciatori di
  streghe. Decidere quale carta giocare è una scelta che non va presa alla
  leggera: una volta giocata, infatti, resta scartata finché non finisce un
  intero round di gioco. Fare azioni cooperative è utile anche per avanzare su
  un tracciato parallelo al tabellone, il tracciato rituale, che permetterà di
  ottenere nuovi poteri per la congrega, risorse e punti vittoria. <br />
  Dopo aver risolto le azioni, è il turno dei cacciatori, che avranno più o meno
  possibilità di catturare una strega in base alle scelte compiute dai giocatori.
  Quindi il round finisce e ne inizia uno nuovo. <br />
  Il gioco è composto da 4 round, rappresentanti le stagioni, ciascuno da
  risolvere in 5 turni, rappresentati dalle fasi lunari. Sia le stagioni che la
  fase lunare corrente hanno un’influenza sul gioco: ad esempio, durante alcune
  stagioni entreranno in gioco più cacciatori, rendendo la partita più
  difficile; in determinate fasi lunari, invece, alcuni ingredienti sono più
  facili da reperire. <br />
  Terminate tutte le fasi lunari, ci si avvia verso la fine del round: molte delle
  operazioni di fine round sono di refresh, ma è sempre in questa fase che avvengono
  i processi alle streghe catturate: fino a due, in particolare, una presa dalla
  pile delle streghe non ancora entrate in gioco e l’altra presa dalle streghe catturate
  dai cacciatori. Salvare le streghe è molto remunerativo, sia per ottenere punti
  sia per aggiungere nuove streghe alla nostra congrega. Durante la partita avremo
  vari modi di agire sui cittadini per influenzare l’andamento di un processo. <br />
  Conclusi i processi, inizia un nuovo round: al termine del quarto round
  avviene il conteggio dei punti totalizzati.
</Rules>

<img src="./game2.jpg" alt="Septima" />

<Feedback>
  I giochi prodotti da Mindclash Games sono sempre difficili da spiegare, in
  genere abbastanza complessi, e pongono moltissima attenzione
  sull’ambientazione, plasmando regole e meccaniche su di essa, piuttosto che
  fare il contrario. <em>Septima</em> su questo non fa eccezione: tutte le
  meccaniche sembrano integrate nel contesto e vi daranno effettivamente la
  sensazione di guidare una piccola congrega. Ciò che lo distingue dagli altri
  giochi della stessa casa è invece la complessità: qui Mindclash ha cercato di
  proporre un’esperienza più leggera e semplice, offrendo una modalità di gioco
  “base” che rimuove alcune parti di gioco in favore di un flusso più snello
  (consigliabile esclusivamente per una prima partita di prova). Ad ogni modo,
  il gioco risulta meno complesso di altri classici della stessa casa, come
  Anachrony e probabilmente il futuro Voidfall. <br />
  I componenti, pur senza miniature, sono di buona qualità grazie ai meeple stampati
  e ai diversi token in legno. La rigiocabilità dovrebbe essere buona grazie ad una
  randomizzazione che è insita nel setup; inoltre, nell’edizione kickstarter sono
  presenti un paio di moduli opzionali che contribuiscono a dare ulteriore varietà
  al gioco. <br />
  Il flusso è semplice: si riduce sempre a raccogliere ingredienti per poi
  preparare pozioni da somministrare agli ammalati, in modo da fare punti e
  ottenere vari bonus immediati per la congrega, nonché per avere meno cittadini
  ostili durante la risoluzione dei processi. <br />
  Quello che lo rende vario è il come: c’è una forte interazione tra i giocatori
  nell’esecuzione delle azioni, che possono anche cooperare. Tuttavia, le interazioni
  sono sia incoraggiate sia scoraggiate, in quanto attireranno facilmente l’attenzione
  dei cacciatori di streghe che nel caso peggiore potrebbe privarci di elementi della
  nostra congrega. Alcune fasi di gioco possono venire alterate anche dall’avanzamento
  dei turni o da moduli opzionali che modificano leggermente cosa possiamo fare durante
  il nostro turno. <br />
  Lo stile grafico potrebbe rivelarsi una nota stonata per molti, la mappa è
  piacevole e la simbologia una volta metabolizzata è chiara, ma il design di
  streghe e stregoni sembra invece un po’ troppo semplicistico.
</Feedback>

<Instagram id="Cg1YQJwjZp-" />
