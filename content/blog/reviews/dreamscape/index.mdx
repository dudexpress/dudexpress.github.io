---
date: "2022-08-26"
writer: Sasha
title: "Dreamscape"
featureImage: cover.jpg
description: "Costruisci i tuoi sogni"
designer: David Ausloos - Pierre Steenebruggen
publisher: GateOnGames - Sylex
mechanisms:
  - Punti azione
  - Collezione set

score: 9
weight: 3
player_count: 2
player_count_official: "1-4"
playing_time: 60min
playing_time_official: 60-90min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 4
  - title: Longevità
    value: 3
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/21353-dreamscape.html
getyourfun_url: https://www.getyourfun.it/0996-dreamscape-giochi-gestionali.html?fast_search=fs
fantasia_url: https://fantasiastore.it/it/giochi-per-esperti/13787-dreamscape.html
---

<Setting>
  In <em>Dreamscape </em>sarete dei “costruttori di sogni” e dovrete ricreare dei Paesaggi fantastici con i <em>Frammenti di Sogno</em> che rappresentano montagne da scalare, placidi ruscelli, folti alberi sotto cui riposare, isolette paradisiache e molto altro. Ma fate attenzione a Mr. Nightmare che disturberà i vostri sogni con i <em>Frammenti Incubo</em>. Un gioco strategico ma che alimenta la pace dei sensi.<br />
</Setting>

<img src="./game1.jpg" alt="Dreamscape" />

<Rules>
 In <em>Dreamscape</em> farete punti completando <strong><em>Carte Sogno</em></strong> sulle quali è raffigurato il Paesaggio da ricreare sulla vostra plancia. Per fare questo, dovrete raccogliere una serie di <em>Frammenti di Sogno</em> che vengono collocati casualmente (estraendoli da un sacchetto) sul tabellone principale dei Luoghi.<br />
Una piccola sveglia scandirà i <em>6 Cicli</em> dei quali è composta una partita a Dreamscape.<br />
Ogni Ciclo è suddiviso in <em>3 fasi </em>da svolgere in ordine:<br />
<ol>
<li><strong>Ripristino </strong><em>- per preparare il Mondo dei Sogni</em>: a partire dal secondo Ciclo, vengono predisposti una serie di aggiustamenti allo stato del gioco, come ad esempio vengono riempiti gli spazi vuoti sul tabellone principale con nuovi Frammenti.</li>
<li><strong><em>Viaggio</em></strong> - per raccogliere i Frammenti di Sogno*: si possono spendere fino a 4 punti azione per muoversi da un Luogo dei Sogni ad uno adiacente, oppure per raccogliere un Frammento di Sogno.</li>
<li><strong>Creazione </strong><em>- per costruire il proprio sogno con i Frammenti raccolti</em>: con i Frammenti raccolti si deve ricreare il Paesaggio rappresentato sulle Carte Sogno, rispettando particolari regole di piazzamento (oltre alle carte di inizio partita, si potrà scegliere una nuova carta ogni volta che si completa la precedente oppure utilizzando il particolare bonus di uno dei Luoghi dei Sogni).</li>
</ol>
Dopo aver preso confidenza con il gioco, è possibile introdurre anche <em>Mr. Nightmare</em> (che bloccherà le abilità speciali dei Luoghi) e i suoi i Frammenti Incubo, che intralceranno la creazione del vostro Sogno.<br />
Dopo che tutti i giocatori hanno completato la fase Creazione, il Ciclo termina e se ne inizia uno nuovo partendo dalla fase di Ripristino. Al termine del sesto Ciclo, la partita si conclude e si procede al calcolo del punteggio finale, dato dalle Carte Sogno completate nel corso della partita e dall’eventuale completamento delle Tessere Obiettivo del Sogno (comuni a tutti i giocatori). Eventuali Carte Sogno non completate, o la presenza di Frammenti Incubo sulla propria plancia, fa perdere punti.<br />
</Rules>

<img src="./game2.jpg" alt="Dreamscape" />

<Feedback>
  Siamo abituati a giochi in cui ci viene assegnato un obiettivo che molto spesso implica una collezione di materiali sulla propria plancia, ma questo non ci basta più! Il materiale che raccogliamo in Dreamscape non viene banalmente accatastato in un angolo del tavolo, ma deve essere posizionato in un determinato modo e questo per me dà un valore aggiunto al classico “<strong><Link to="/mechanisms/collezione-set/" > collezione set </Link> </strong>”.<br />
La grafica e l’ambientazione trasmettono calma e serenità, quindi è il gioco perfetto da intavolare dopo una giornata di stress in cui si ha solo voglia di un po’ di relax. Lo stesso rinomato BGG afferma “Dreamscape offre un'esperienza di gioco che non può essere paragonata a nessun altro gioco […]. Alla fine, i meravigliosi paesaggi onirici che creerai ti lasceranno una sensazione magica, costantemente rinnovata”; personalmente condivido appieno questa sensazione.<br />
Dreamscape è un gioco piacevole, strategico ma non cervellotico e adatto a tutti, anche grazie al regolamento ben fatto che spiega in modo ordinato e chiaro ogni sotto-regola per carte, frammenti, obiettivi ecc..<br />
Se tutto questo non bastasse, esistono anche 4 piccole espansioni che rendono ancora più magiche le atmosfere che si creano al tavolo; in conclusione ritengo ogni partita davvero <strong>una bellissima esperienza per i sensi</strong> (a volte mi perdo talmente tanto nella grafica e nel paesaggio che sto creando con i frammenti, che ignoro il punteggio della carta).<br />
</Feedback>
