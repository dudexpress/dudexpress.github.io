---
redirect_from:
  - /canvas/
date: "2022-01-07"
writer: Dadi-Daddy
title: "Canvas"
featureImage: cover.jpg
description: "Un tocco di “Texture” qui, una goccia di “Forma” lì et voilà: Coccarde a me!"
designer: Jeffrey Chin - Andrew Nerger.
publisher: Gateongames - Dungeondice
mechanisms:
  - Collezione set
  - Drafting
  - Gestione mano
  - Aumentare valore risorse non scelte

score: 7
weight: 1
player_count: 2
player_count_official: "1-5"
playing_time: 30min
playing_time_official: 30min

sidebar_votes:
  - title: Complessità
    value: 1
  - title: Preparazione
    value: 1
  - title: Fortuna
    value: 2
  - title: Longevità
    value: 3
  - title: Componenti
    value: 5
  - title: Portabilità
    value: 4

dungeondice_url: https://www.dungeondice.it/21437-canvas.html
getyourfun_url: https://www.getyourfun.it/02995-canvas-giochi-di-carte.html
fantasia_url: https://fantasiastore.it/it/giochi-di-carte/11230-canvas.html
blasone_url: https://www.blasoneshop.it/catalogo-gog/canvas-94-24
pandoragames_url: https://pandoragames.it/collections/nuovo/products/canvas
---

<Setting>
  <em>
    Non ha l'ottimo artista alcun concetto <br />
    c'un marmo solo in sé non circonscriva <br />
    col suo superchio, e solo a quello arriva <br />
    la man che ubbidisce all'intelletto.
  </em>
  <br />
  <br />
  Lo sapeva bene Michelangelo (Buonarroti), che l'ottimo artista non si inventa nulla
  che il materiale di cui si serve per la sua creazione non includa già: oggi è il
  vostro turno!
  <br />
  Siete grandi pittori, avete a disposizione tre cavalletti di cui avete già creato
  lo sfondo e dovete ora tirar fuori il soggetto: un soggetto astratto, stravagante,
  onirico. Vi aspetta una gara di pittura a suon di combinazioni iconografiche, una
  corsa alla creazione dell'opera d'arte del secolo, un appetitoso premio in Coccarde
  e la gloria per l'artista migliore.
</Setting>

<img src="./game1.jpg" alt="Canvas" />

<Rules>
  Il gioco si svolge in turni, durante i quali ogni giocatore sceglie se
  ottenere una carta arte tra quelle disponibili sul tappetino (la plancia di
  gioco dove scorrono le carte stesse), oppure se completare un proprio dipinto
  con 3 delle carte arte che ha già in mano (se ne possono avere fino a 5
  contemporaneamente).
  <br />
  Ogni carta arte, oltre a proporre un elemento iconografico da aggiungere al
  set finale, presenta dei simboli, la cui combinazione fornirà punti in base
  alle carte punteggio di volta in volta estratte a inizio partita.
  <br />
  Quando tutti i giocatori hanno calato tre dipinti, la partita finisce: vince
  chi ha più punti.
</Rules>

<img src="./game2.jpg" alt="Canvas" />

<Feedback>
  Che dire? L'artwork di questo titolo è davvero straordinario e accattivante:
  il vero punto di forza del gioco. Ma c'è dell'altro: Canvas è adatto a tutti,
  ottimo per suscitare l'interesse di chi cerca un gioco dal forte impatto
  visivo e di chi apprezza un design di alto livello. Sovrapponendo le immagini
  sui coloratissimi sfondi si ottengono costantemente miscele oniriche che vi
  delizieranno gli occhi. Ma come la vita si vive o si scrive, anche in Canvas
  col quadro si dipinge o si vince: raramente salterà fuori un'opera che
  soddisferà la vostra vena pittorica e al tempo stesso vi farà ottenere una
  tonnellata di punti. Eppure il fascino di questo titolo dai colori sgargianti
  è innegabile: c'è una dimensione edonistica nel mondo del gioco da tavolo che
  consiste nella qualità della sua componentistica, delle vibrazioni che essa
  trasmette al vostro cervello e delle proiezioni che suscita alla vostra
  immaginazione. In Canvas c'è tutto questo. E le bustine protettive sono
  incluse!
  <br />E poi, siamo onesti: chi mai vorrebbe accumulare Coccarde e trasformare questa
  poderosa galleria di sogni a occhi aperti in un draft dal sapore astratto? Fate
  una sfida di coppia e una corsa al dipinto più stravagante, sognante, incoerente
  e straniante (e lasciate perdere ogni altra variante… No, sul serio: lasciate perdere
  la variante in solitaria). Vi divertirete tanto lo stesso.
</Feedback>

<Instagram id="CYbJ1PvlOAv" />
