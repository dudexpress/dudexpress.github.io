---
type: "review"
date: "2023-07-05"
writer: LoveIsOnTheBoard
title: "Viticulture"
featureImage: cover.png
description: "“Il bello del vino è che, per due ore, i tuoi problemi sono di altri.” cit. Pedro Ruiz"
designer:
  - Jamey Stegmaier
  - Alan Stone

publisher:
  - Stonemaier Games
  - Ghenos Games

mechanisms:
  - Piazzamento lavoratori
  - Costruzione motore
  - Contratti
  - Carte

score: 7
weight: 3
player_count: 4
player_count_official: "1-6"
playing_time: 120min
playing_time_official: 45-90min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 3
  - title: Longevità
    value: 3
  - title: Componenti
    value: 3
  - title: Portabilità
    value: 3

magicmerchant_url: https://www.magicmerchant.it/catalogue/viticulture-32203/
getyourfun_url: https://www.getyourfun.it/022-viticulture-giochi-gestionali.html
fantasia_url: https://fantasiastore.it/it/giochi-per-esperti/378-viticulture-essential-edition.html
blasone_url: https://www.blasoneshop.it/catalogo-ghenos-games/viticulture-essential-edition-74-2342
lsgiochi_url: https://www.lsgiochi.it/product/10788425/viticulture-essential-edition
---

<Setting>
  Immaginate che “Un’ottima annata”,{" "}
  <s>se non sapete di quale film stiamo parlando non siamo più amici</s>{" "}
  (andatelo a guardare) si trasformi in un gioco da tavolo: quello che ne verrà
  fuori sarà Viticulture!
  <br />
  Piccola unica (ma che stiamo dicendo?? ENORME) differenza rispetto al film,
  oltre a non incrociare Marion Cotillard ogni due per tre, è che non siamo in
  Provenza ma in Toscana, pronti per creare la più grande azienda vinicola del
  bel paese. Pianteremo viti, raccoglieremo le uve, imbottiglieremo vini e li
  faremo invecchiare in cantine dalle volte a botte per poi venderli poi ai
  nostri clienti.
  <br />
  Sappiamo che il vino è uno dei piaceri della vita, e per questo cercheremo di
  ignorare che secondo la Stonemaier (casa editrice del gioco) una bottiglia di
  champagne può essere prodotta mescolando due vini rossi e uno bianco
  (evidentemente ci dev’essere stato tanto vino anche sul tavolo degli autori
  durante il processo creativo) e procediamo quindi, con sobrio passo, con le
  regole del gioco.
</Setting>

<img src="./game1.jpg" alt="Viticulture" />

<Rules>
  Viticulture è un gioco competitivo di piazzamento lavoratori da 2 a 6
  giocatori, dove l’obiettivo è quello di riuscire a fare più punti vittoria dei
  propri avversari.
  <br />
  Per fare questo sarà necessario creare un motore di gioco, attraverso il
  posizionamento dei propri lavoratori: il loro numero iniziale, sempre compreso
  tra 2 e 3, sarà diverso per ciascun giocatore e dipenderà da alcune carte che
  saranno pescate casualmente a inizio partita, le carte “Mama” o “Papa”: queste
  forniranno altre risorse aggiuntive, come strutture o soldi. Ognuno riceverà
  inoltre un singolo lavoratore “grande”.
  <br />
  La partita sarà scandita dallo scorrere degli anni (cioè i turni), a loro
  volta divisi nelle quattro stagioni, durante le quali si svolgeranno azioni
  differenti:
  <ul>
    <li>
      <strong>Primavera</strong>: si determina l’ordine di turno durante
      l’annata, decidendo se partire prima oppure successivamente e ricevendo
      così bonus di compensazione man mano crescenti;
    </li>
    <li>
      <strong>Estate</strong>: in questa fase ciascun giocatore deciderà quanti
      lavoratori posizionare, e dove farlo, per svolgere le azioni disponibili,
      che permetteranno di sviluppare la propria vigna, di costruire strutture,
      di accumulare soldi oppure di pescare e/o giocare le carte “ospite estivo”
      (delle carte che forniscono importanti bonus);
    </li>
    <li>
      <strong>Autunno</strong>: in questa fase ognuno pescherà una carta ospite
      estivo oppure una carta ospite invernale;
    </li>
    <li>
      <strong>Inverno</strong>: in questa fase i lavoratori rimasti a
      disposizione potranno essere posizionati per svolgere azioni che diano
      frutto a quanto impostato in estate: raccogliere l’uva, produrre bottiglie
      di vino dalle proprie vendemmie, giocare carte “ospite invernale” e
      soddisfare le ordinazioni, cioè vendere il vino prodotto e accumulare
      punti vittoria.
    </li>
  </ul>
  Tutta la partita si svolgerà tra una plancia personale, ovvero la propria
  azienda vinicola, dove si pianteranno vigne e costruiranno strutture, e una
  plancia principale, ovvero i campi dove si potranno mandare a\s\s
  <br />
  lavorare i braccianti a disposizione. Gli spazi azione saranno però limitati,
  e quindi l’ordine di turno sarà importante per non ritrovarsi senza la
  possibilità di svolgere quanto desiderato: in questo caso sarà possibile\s\s
  <br />
  usare l’unico lavoratore “grande”, che permetterà di svolgere un’azione anche
  senza un relativo spazio ancora disponibile.
  <br />
  La partita finisce non appena un giocatore raggiunge i 20 punti vittoria: a
  quel punto tutti potranno svolgere le ultime azioni prima della fine
  dell’anno/turno e si conteggerà il punteggio finale.
</Rules>

<img src="./game2.jpg" alt="Viticulture" />

<Feedback>
  Viticulture si dimostra scorrevole e con una complessità relativamente bassa,
  il che lo rende adatto anche a giocatori non esperti: i turni scorrono in
  maniera veloce (anche se in 6 giocatori l’attesa del proprio round può
  inevitabilmente farsi sentire), e le regole e le azioni disponibili, sebbene
  numerose, sono comunque facili da assimilare.
  <br />
  I materiali, come ben ci ha abituati oramai la Stonemeier, sono ottimi, e la
  simbologia è chiara. La grafica però soffre del tempo trascorso e gli otto
  anni passati dalla pubblicazione di questo gioco si fanno sentire tutti. Anche
  la tematica, sebbene molto gradevole e “bucolica”, presenta delle sbavature
  che ogni tanto emergono, più che in altri giochi (l’uva che invecchia anno
  dopo anno?).
  <br />
  Un difetto risiede forse nella pesca delle carte (che ci forniscono gli
  “ospiti”, le viti e le ordinazioni da soddisfare), che potrebbe determinare
  l’andamento della partita e crea una certa dipendenza dal fattore fortuna.
  <br />
  Inoltre, con un alto numero di giocatori (5 o 6) diviene molto importante
  l’ordine di turno, per cui gli ultimi risultano più svantaggiati degli altri,
  soprattutto dopo metà partita, quando i bonus di compensazione che si possono
  ottenere nella “fase primavera” sono di fatto poco utili.
  <br />
  Ma al di là di tutto ciò, Viticulture resta un buon piazzamento lavoratori di
  peso leggero, che come il “vino della casa” riesce a farsi apprezzare dai più
  e a regalare delle belle ore di gioco.
</Feedback>

<img src="./game3.jpg" alt="Viticulture" />
