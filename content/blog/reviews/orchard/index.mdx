---
redirect_from:
  - /orchard/
date: "2021-11-18"
writer: Angelo
title: "Orchard: a 9 card solitaire game"
featureImage: cover.jpg
description: Fai crescere il tuo frutteto e raccogli più frutta possibile
designer: Mark Tuck
publisher: Side Room Games - GateOnGames
mechanisms:
  - Solitario
  - Sovrapposizione carte

score: 7
weight: 2
player_count: 1
player_count_official: "1"
playing_time: 10min
playing_time_official: 10min

sidebar_votes:
  - title: Complessità
    value: 3
  - title: Preparazione
    value: 1
  - title: Fortuna
    value: 2
  - title: Longevità
    value: 2
  - title: Componenti
    value: 2
  - title: Portabilità
    value: 5

dungeondice_url: https://www.dungeondice.it/22070-orchard.html
getyourfun_url: https://www.getyourfun.it/02991-orchard-giochi-semplici-e-veloci.html
fantasia_url: https://fantasiastore.it/it/giochi-semplici-e-family-games/13641-orchard.html
pandoragames_url: https://pandoragames.it/collections/nuovo/products/orchard
---

<Setting>
  Mele, pere e susine. Quindici dadi, diciotto semplici carte e un regolamento.
  Costruisci il tuo frutteto e raccogli più frutta possibile.
</Setting>

<img src="./game1.jpg" />

<Rules>
  In Orchard dovremo competere contro noi stessi per ottenere più punti
  possibili grazie alla frutta sui nostri alberi.{" "}
  <strong>La preparazione è immediata</strong>: basterà prendere 9 carte dal
  mazzo e posizionarne una sul tavolo. Questa sarà la base per la costruzione
  del vostro frutteto. Ad ogni turno avrete in mano solo due carte, dopo averne
  giocata una potrete pescarne un'altra. Ma come potrete ottenere punti
  vittoria? Ogni carta del mazzo è diversa, composta da una combinazione di 6
  alberi da frutto. Nel vostro turno potrete posizionare una carta dalla vostra
  mano facendola combaciare con alcuni alberi da frutto già presenti sul tavolo,
  potendola ruotare sia verticalmente che orizzontalmente. Per ogni albero che
  combacerà potrete posizionare un dado di quel tipo di frutto sul numero 1, o
  ruotare il dado già presente su un numero direttamente più alto (1,3,6,10).
  Importante stare attenti a non posizionare alberi da frutto diversi uno
  sull'altro, poiché a quel punto dovrete collocare{" "}
  <strong>un segnalino frutta marcia</strong> su di esso, perdendo non solo il
  dado posizionato su di esso, ma anche la possibilità di poter posizionare
  un'altra carta su quest'ultima (solo due di questi segnalini potranno essere
  posizionati durante la partita). Il gioco prosegue fino a quando tutte le
  carte saranno posizionate. Al termine potrete contare la quantità di frutta
  presente nel vostro frutteto, tenendo conto che ogni albero può avere su di
  esso solo 10 unità di frutta.
</Rules>

<img src="./game2.jpg" />

<Feedback>
  Orchard: a 9 card solitaire game è un frutto prelibato. Un{" "}
  <strong>pocket game</strong> che ogni giocatore da tavolo dovrebbe avere nella
  sua collezione o nel suo zaino da viaggio. Poche regole, facile da intavolare,
  ma un mondo di strategie e possibilità ad ogni partita. La curva di
  apprendimento <strong>ripida ma incoraggiante</strong> vi porterà a fare una
  partita dietro l’altra. Consiglio di provare a giocare più partite con lo
  stesso mazzo di carte, per cercare di fare sempre più punti vittoria con la
  stessa combinazione di carte, oppure cimentarvi nelle{" "}
  <strong>sfide multigiocatore</strong> offerte sui gruppi di BGG. I materiali
  sono di ottima fattura, anche se la grafica davvero troppo minimal. Per
  concludere, Orchard, anche grazie ad un’animata community su web, vi
  permetterà di avere un’interessante sfida sempre in tasca pronta per essere
  affrontata.
</Feedback>

<Instagram id="CW77YL6AUYP" />
