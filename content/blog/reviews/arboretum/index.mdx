---
date: "2022-09-06"
writer: Angelo
title: "Arboretum"
featureImage: cover.jpg
description: "In nessun luogo la bellezza della natura è così evidente come nei colori splendenti di un arboreto"
designer: Dan Cassar
publisher: Raven Distribution
mechanisms:
  - Carte
score: 8
playing_time: 20min
playing_time_official: 30min
weight: 3
player_count: 3
player_count_official: "2-4"

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 3
  - title: Longevità
    value: 3
  - title: Componenti
    value: 3
  - title: Portabilità
    value: 2

sleeves:
  - amount: 80
    size: 59 x 92

fantasia_url: https://fantasiastore.it/it/giochi-semplici-e-family-games/13799-arboretum-ita.html
dungeondice_url: https://www.dungeondice.it/26519-arboretum.html
getyourfun_url: https://www.getyourfun.it/03905-arboretum-en-giochi-di-carte.html
---

<Setting>
La natura è fantastica, stupenda e geometrica. La bellezza di un viale alberato è data non solo dai suoi colori e dalla maestosità degli alberi, ma principalmente dall’ordine delle piante, dalla loro disposizione nell’arboreto. In questo gioco ogni giocatore compete per diventare il direttore più esperto, gestendo non solo quali alberi piantare, ma anche quali tenere da parte per aggiudicarsi la fama universale tra gli amanti della natura.
</Setting>

<img src="./game1.jpg" alt="Arboretum" />

<Rules>
In Arboretum ogni giocatore parte con 7 carte in mano. A turno, dovrà pescarne due, o dal mazzo di pesca o dalla pila degli scarti di uno dei giocatori; dovrà poi posizionare una carta nel suo viale, disponendola ortogonalmente ad una carta già presente; infine, dovrà scartare una carta nella propria pila degli scarti. La partita terminerà quando il mazzo di pesca sarà terminato. <br/>
Il vero fulcro e la vera complessità del gioco risiedono nel punteggio di fine partita: infatti, una volta terminato il mazzo, per ogni singola tipologia di pianta (le quali presentano ognuna 8 carte numerate da 1 ad 8) ogni giocatore dovrà rivelare le carte tenute in mano e chi avrà la somma più alta riceverà i punti per il relativo arboreto. In questo conteggio, inoltre, bisognerà tenere conto del fatto che se un giocatore possiede l’1 di una tipologia di pianta, l’8 di quella medesima tipologia nella mano di un avversario varrà 0. <br/>
Il vincitore di una tipologia di pianta potrà contare i punti del proprio viale se possiede alberi di quel tipo. Un viale è una sequenza di carte adiacenti ortogonalmente, di valore crescente, in cui la prima e l’ultima carta sono della stessa specie. Ogni carta del percorso deve avere un valore maggiore delle precedenti, ma i valori non devono essere per forza consecutivi. Inoltre, le carte in mezzo, possono essere anche di altre specie. Ogni arboreto conferirà poi punti in questo modo:
<ul>
<li>1 punto per ogni carta del viale</li>
<li>1 punto extra per ogni carta del viale se questo è almeno di 4 carte e sono tutte della stessa specie</li>
<li>1 punto extra se il percorso inizia con un 1</li>
<li>2 punti extra se il percorso finisce con un 8</li>
</ul>
Questo passaggio si farà per ogni specie di albero. Il giocatore con più punti vittoria sarà dichiarato il vincitore.
</Rules>

<img src="./game2.jpg" alt="Arboretum" />


<Feedback>
Arboretum è un gioco che affascina sin da subito; non solo per i suoi colori e per la sua grafica, ma principalmente per la sua semplicità. Le regole sono veloci e immediate, ma che racchiudono un mondo di strategia. La possibilità di poter ostacolare gli avversari con le carte conservate in mano e la gestione di una mano di carte molto limitata vi faranno spesso riflettere ed ammirare questo gioco. La profondità strategica non sta solo nella gestione delle carte in mano, ma anche nella disposizione spaziale delle varie specie e dei viali che di volta in volta creerete. La componente di alea sarà comunque presente, ma grazie a ciò, vi permetterà di gestire situazioni sempre diverse, aumentando notevolmente la rigiocabilità del titolo. La scalabilità è ben bilanciata, poiché con meno giocatori saranno rimosse alcune specie dal mazzo. Questo ultimo fattore, inoltre, permette di limitare il tempo di gioco sempre sui venti minuti circa. A mio avviso, Arboretum non ha difetti: un perfetto filler da intavolare sempre e dovunque, da provare almeno una volta e che sicuramente vi affascinerà fin dalla prima partita. Promosso a pieni voti!
</Feedback>




