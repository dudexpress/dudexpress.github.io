---
type: "review"
date: "2023-07-20"
writer: Tia
title: "Challengers!"
featureImage: cover.jpg
description: "Con una paperella di gomma non si è mai soli"
designer:
  - Johannes Krenner
  - Markus Slawitscheck

publisher:
  - 1 More Time Games
  - Z-Man Games
  - Asmodee Italia

mechanisms:
  - Deck building
  - Gestione mano
  - Drafting aperto

score: 8
weight: 2
player_count: 8
player_count_official: "1-8"
playing_time: 60min
playing_time_official: 45min

sidebar_votes:
  - title: Complessità
    value: 2
  - title: Preparazione
    value: 3
  - title: Fortuna
    value: 3
  - title: Longevità
    value: 4
  - title: Componenti
    value: 5
  - title: Portabilità
    value: 3

dungeondice_url: https://www.dungeondice.it/29554-challengers.html
magicmerchant_url: https://magicmerchant.it/catalogue/challengers-64100/
getyourfun_url: https://www.getyourfun.it/013118-challengers-giochi-per-famiglia.html
fantasia_url: https://fantasiastore.it/it/giochi-per-esperti/18340-challengers.html
blasone_url: https://www.blasoneshop.it/catalogo-asmodee/challengers-72-2618
lsgiochi_url: https://www.lsgiochi.it/product/10401294/challengers
---

<Setting>
  La vostra squadra riuscirà a trionfare? Con l'aiuto del vostro{" "}
  <strong>Bardo</strong>, il vostro <strong>Kraken</strong> ha appena catturato
  la bandiera! Ora state aspettando l'attacco dell'avversario , pronti a reagire
  con il vostro <strong>Necromante</strong> e la vostra{" "}
  <strong>Papera di Gomma</strong>!<br />
  Dagli alieni dello spazio alle creature delle profondità marine, alleati improbabili
  collaborano per raggiungere un obiettivo comune: <strong>
    Vincere il più grande torneo di rubabandiera al mondo!
  </strong>
</Setting>

<img src="./game1.jpg" alt="Challengers!" />

<Rules>
  I giocatori partecipano a un torneo di <strong>7 round</strong>.<br />
  Ogni giocatore, a inizio partita, <strong>
    riceve il programma del proprio torneo e un mazzo di carte identico agli
    altri
  </strong>, che va a definire la propria squadra di catturatori di bandiere.
  <br />
  Ogni round inizia con la Fase Mazzo e prosegue con la Fase Incontro. <br />
  Durante la prima fase, i giocatori migliorano il proprio mazzo selezionando
  nuove carte. Durante la seconda, invece, ogni giocatore gioca contro un
  avversario. <br />
  La <strong>Fase Mazzo</strong> si gioca tutti contemporaneamente, ogni giocatore
  andrà a pescare 5 carte dal mazzo A, B o C e, a seconda di quanto stabilito nel
  programma di torneo e ne sceglierà 1 o 2.
  <br />
  Dopo aver deciso se bruciare o meno delle carte dal proprio deck, si preparerà
  per sfidare il prossimo avversario, anche qui seguendo il programma. <br />
  Nella <strong>Fase Incontro</strong>, invece, si giocano contemporaneamente
  tante partite, tutte 1 contro 1. <br />
  Ogni duello inizia mescolando il proprio mazzo. Uno dei due duellanti girerà, alla
  cieca, la prima carta del proprio mazzo e otterrà, così, la bandiera. D'ora in
  poi, i turni si giocheranno finché non si entra in possesso della bandiera o si
  perde il duello. Per attaccare si gireranno, sempre <strong>
    alla cieca
  </strong>, le carte del proprio mazzo finché la forza d'attacco pareggia o supera
  quella della difesa.
  <br />
  Le carte che hanno attaccato vengono nascoste sotto l'ultima giocata (se si giocano
  3 carte con valore 2-5-1 si avrà attacco 8 che si trasformerà in difesa 1); mentre
  le carte della difesa verranno spostate in panchina. <br />
  Se, durante un attacco, un giocatore{" "}
  <strong>finisce le carte del proprio mazzo</strong>, senza riuscire a tornare
  in possesso della bandiera, quel giocatore perderà.
  <br />
  Se, in qualsiasi momento, <strong>la panchina</strong> di un giocatore{" "}
  <strong>non potrà più ospitare carte</strong> (quelle con lo stesso nome
  occuperanno un solo spazio), quel giocatore perderà.
  <br />
  A fine duello, il vincitore otterrà un numero segreto di fan.
  <br />
  Alla fine delle 7 sfide,{" "}
  <strong>i due giocatori con più fan andranno al duello finale</strong> senza
  poter modificare il mazzo.
  <br />
  Chi vincerà, vincerà il torneo e sarà il mago del ruba bandiera.
</Rules>

<img src="./game2.jpg" alt="Challengers!" />

<Feedback>
  Se mi avessero detto di poter organizzare{" "}
  <strong>un torneo da 8 persone in 15 minuti…</strong>
  <br />
  E se, poi, mi avessero detto che i giocatori potevano non essere dei
  professionisti, ma potevano essere presi dalla strada…
  <br />E se, infine, mi avessero detto che avrei giocato a un gioco di <strong>
    Rubabandiera
  </strong>…<br />
  Avrei sicuramente iniziato a ridere.
  <br />
  <strong>Follia.</strong>
  <br />
  E invece, eccoci qui.
  <br />
  Le regole di Challengers sono facili, elementari e chiunque potrebbe spiegarle
  dopo aver letto il regolamento per quanto è scritto bene.
  <br />I <strong>materiali sono spettacolari</strong>: nella scatola ci sono ben
  4 playmat, uno per ogni sfida in corso.
  <br />
  Ma non è tutto oro quello che luccica.
  <br />
  Tra una sfida e l'altra, bisognerà alzarsi e andare a trovare il prossimo posto
  dove sedersi. Avete presente <strong>il gioco delle sedie</strong>? A volte si
  ha lo stesso feeling. <br />
  <strong>
    Credo che la cosa più "brutta" sia il "gioco che si gioca da solo"
  </strong>
  . Come dicevo voi sarete i fautori del vostro deck, scegliendo carta per carta,
  ma non avrete mai la possibilità di giocarlo secondo l'ordine che avete in testa;
  vi limitiate a girare carte e a guardar girare carte.
  <br />
  Ma, in ogni caso, a Challengers vince chi se lo merita. <br />
  Certo,{" "}
  <strong>
    la fortuna c'è ed è indiscussa, ma la fase di deck building è
    importantissima.
  </strong>{" "}
  Si riescono sempre a creare combo con le carte che si vanno a pescare tra una
  sfida e l'altra. Punterete su avere poche tipologie di carte per non rischiare
  di occupare la panchina troppo velocemente? Vi lancerete su carte grossissime
  o opterete per quelle piccole ma con combo capaci di sfasciare qualunque cosa?
  Terrete il mazzo il più snello possibile rischiando che l'avversario riesca a
  resistere abbastanza a lungo per vedervi soccombere?{" "}
  <strong>Non c'è una scelta giusta.</strong> <br />
  Dipende dalle carte che pescherete nel corso della partita e gioco che fanno gli
  altri, nello stesso momento in cui giocherete. State attenti!
  <br />
  <strong>
    Challengers è appagante, adrenalinico e davvero molto, molto divertente.
  </strong> Avesse un altro tema… ma vabbè, non poteva essere perfetto! Provatelo.
</Feedback>

<img src="./game3.jpg" alt="Challengers!" />
