---
type: "review"
date: "2023-12-11"
writer: Tia
title: "Sky Team"
featureImage: cover.jpg
description: "Prepare for landing! Il bestione ve lo porto giù io!"
designer:
  - Luc Rémond

publisher:
  - Scorpion Masqué

mechanisms:
  - Limiti alla comunicazione
  - Cooperativo
  - Piazzamento dadi

score: 9
weight: 2
player_count: 2
player_count_official: "2"
playing_time: 30min
playing_time_official: 15min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 3
  - title: Longevità
    value: 4
  - title: Componenti
    value: 3
  - title: Portabilità
    value: 4

weega_url: https://www.weega.it/sale/4401/Sky-Team
---

<Setting>
  <strong>Aereo</strong>: "DudeTower qui è DudePlane, piano di volo VFR da Trento a Fiumicino, posizione attuale 6
  miglia nautiche a sud del campo, stimiamo Fiume ai 15, chiediamo istruzioni, passo."
  <br />
  <strong>Torre</strong>: "DudePlane ricevuto, continuate l'avvicinamento al campo, l'ultimo bollettino meteo di Fiume è
  visibilità 10 km, cielo sereno, vento da 340° 8 nodi, QNH 1010.9, riportate campo in vista, passo."
  <br />
  <strong>Aereo</strong>: "Ricevuto, la visibilità è di 10 km, cielo sereno, vento da 340° 8 nodi, QNH 1010.9,
  riporteremo campo in vista, passo."
  <br />
  <strong>Torre</strong>: "È corretto."
  <br />
  <strong>Aereo</strong>: "Campo in vista, chiediamo istruzioni per l'atterraggio, passo."
  <br />
  <strong>Torre</strong>: "Ricevuto, autorizzato ad entrare nel circuito di traffico a sinistra, pista in uso 34, vento
  al suolo 320° 8 nodi, QNH 1010.9, riportate sottovento, passo."
  <br />
  <strong>Pilota</strong>: "Ricevuto, autorizzato circuito di sinistra, pista in uso 34, vento al suolo da 320° 8 nodi,
  QNH 1010.9, riporteremo sottovento, passo."
  <br />
  <strong>Torre</strong>: "Ricevuto, autorizzato all'atterraggio, vento da 320° 8 nodi, passo."
  <br />
  <strong>Aereo</strong>: "Ricevuto, siamo autorizzati all'atterraggio, vento da 320° 8 nodi."\s\s
  <br />
  <small>
    Libera ispirazione da{" "}
    <a href="https://www.radiomasterlist.com/it/note-frasi-atterraggio.html" target="_blank">
      radiomasterlist
    </a>
    .
  </small>
</Setting>

<img src="./game1.jpg" alt="Sky Team" />

<Rules>
  In Sky Team interpretate <strong>un pilota e un copilota</strong> ai comandi di un aereo di linea. Il vostro obiettivo
  è quello di far atterrare il vostro aereo… a suon di dadi!
  <br />
  Alternandovi, giocate silenziosamente i vostri dadi per bilanciare <strong>l'asse</strong> dell'aereo, controllare{" "}
  <strong>la velocità</strong>, aprire <strong>i flap</strong>, estendere <strong>il carrello</strong> d'atterraggio,
  contattare <strong>la torre di controllo</strong> per liberare la rotta e, se lo desiderate, per bere un po' di caffè
  per migliorare la vostra concentrazione.
  <br />
  Silenziosamente? Esatto! Prima di lanciare i vostri 4 dadi avrete la possibilità di pianificare il futuro del vostro
  volo, dirvi su cosa fare attenzione, come procedere ma evitando frasi come "se esce un 6…".
  <br />
  Ora, alternandovi, appunto, dovrete mettere i dadi sulla plancia e attivare le azioni che pensate siano migliori con
  un solo vincolo:{" "}
  <strong>
    ogni giocatore deve posizionare un dado per bilanciare l'asse dell'aereo e per controllarne la velocità
  </strong>
  ; gli altri due possono essere posti dove più vi fa comodo. <br />
  Mentre l'inclinazione dell'aereo non è importante nel corso della partita base, la velocità sarà sempre fondamentale.
  Infatti, Sky Team dura in un totale di 7 round, dopo i quali, se avrete fatto tutto correttamente, arriverete in
  aeroporto. <br />
  Cosa potrebbe andare storto? <br />
  <ul>
    <li>
      potreste aver messo l'<strong>aereo sottosopra</strong>;
    </li>
    <li>
      potreste non essere <strong>arrivati paralleli </strong> all'asfalto e quindi fare un bell'incidente in aeroporto
      che Final Destination spostati;
    </li>
    <li>
      potreste essere andati <strong>troppo lenti</strong> e quindi atterrare prima della pista dell'aeroporto, nel
      mezzo del nulla;
    </li>
    <li>
      potreste essere andati <strong>troppo veloci</strong> e quindi sorpassare la vostra ambita meta;
    </li>
    <li>
      potreste <strong>non aver aperto il carrello d'atterraggio </strong> e appoggiarvi "delicatamente" sulla
      fusoliera;
    </li>
    <li>
      potreste <strong>non aver aperto i flap</strong>;
    </li>
    <li>
      potreste <strong>non aver frenato abbastanza</strong>;
    </li>
    <li>
      oppure, potreste finire <strong>schiantati contro un altro aereo</strong> se non chiamate in tempo la torre di
      controllo per far spostare gli aerei che condividono il cielo con voi.
    </li>
  </ul>
  Insomma, <strong>i motivi per cui non arrivate possono essere tanti</strong>… <br />
  Se riuscite in tutto quanto sopra, complimenti! Siete pronti a complicarvi il gioco provando{" "}
  <strong>ad atterrare nei prossimi aeroporti</strong>… ma su questo non farò spoiler!
</Rules>

<img src="./game2.jpg" alt="Sky Team" />

<Feedback>
  Non mi stuferò mai di dirlo, quest'anno sono stato ad Essen, <strong>allo Spiel</strong>!<br />È stata la mia prima
  volta, ero in totale estasi e <strong>super in hype</strong>, a tal punto che della metà dei giochi che volevo provare
  avevo già letto il regolamento e avevo un'idea abbastanza chiara di cosa mi sarebbe piaciuto e cosa no. <br />
  Tra questi giochi non poteva mancare Sky Team, di cui avevo già parlato nel mio <Link to="/convention/2023-10-02-essen-spiel-tia-parte-1/">
    DudeCon pre Spiel
  </Link>! L'hype è stato ripagato.
  <br />
  Questo gioco si presenta semplice, <strong>4 regole più facili da imparare che da descrivere</strong>, ti trasporta in
  attimi davvero intensi, di pensieri e di sguardi. "Avrà capito cosa ho in mente?", "Metti quel dado lì!" sono pensieri
  che vi culleranno dal primo all'ultimo round. <strong>La tensione è palpabile</strong> e credo che sia il fattore a cui
  questo gioco deve il suo successo!
  <br />
  Come potete immaginare, dovendo lanciare i dadi e dovendosi basare su di questi per "portare giù il bestione", il <strong>
    fattore fortuna è sicuramente presente
  </strong>. Questo può essere <strong>leggermente controllato</strong> attraverso l'azione di preparare il caffé, che poi
  si potrà bere quando lo riterremo necessario, aggiungendo o togliendo 1 dal valore di un qualsiasi dado. Un altro modo,
  è un re-roll di alcuni dei nostri dadi spendendo uno dei due token che otterremo nel corso della partita, uno a inizio
  partita e l'altro quando l'aereo raggiunge i 2000 piedi.
  <br />
  Anche se sembra tutto bello, a mio avviso, c'è una cosa (abbastanza ininfluente) che dovrebbe essere sottolineata: <strong>
    la scatola è terribile
  </strong>. L'inserto non esiste, i materiali continuano a spostarsi all'interno e, per questo, sono stato in grado di perdere
  un pezzettino, probabilmente fuoriuscito durante il trasporto. Immagino sia stata una scelta per <strong>
    diminuire sia l'impatto ambientale
  </strong>, sia il costo della singola copia… ma c'è un limite, ecco. <br />
  In ogni caso, ogni volta che lo apparecchio in associazione, molta gente si ferma incuriosita e freme per poterlo
  provare la stessa sera.
  <br />
  Il gioco è davvero ben fatto e totalizzante: in una serata si possono fare anche 2-3 partite, affrontando scenari
  sempre più difficili, <strong>con regole sempre più stringenti e con la tensione sempre più alle stelle</strong>!
</Feedback>

<img src="./game3.jpg" alt="Sky Team" />
