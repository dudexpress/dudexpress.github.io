---
type: "review"
date: "2023-02-13"
writer: LoveIsOnTheBoard
title: "Le Case della Follia (Seconda edizione)"
featureImage: cover.jpg
description: "Vi sono orrori al mondo che è meglio non conoscere."
designer:
  - Nikki Valens

publisher:
  - Fantasy Flight Games
  - Asmodee

mechanisms:
  - Cooperativo
  - Movimento su mappa
  - Dadi
  - Campagna
  - Solitario
  - Traditore

score: 8
weight: 3
player_count: 3
player_count_official: "1-5"
playing_time: 210min
playing_time_official: 120-180min

sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 4
  - title: Longevità
    value: 2
  - title: Componenti
    value: 4
  - title: Portabilità
    value: 2

# seelves
dungeondice_url: https://www.dungeondice.it/3758-le-case-della-follia.html
magicmerchant_url: https://magicmerchant.it/catalogue/le-case-della-follia-30140/
getyourfun_url: https://www.getyourfun.it/04-le-case-della-follia-seconda-edizione-giochi-da-tavolo-horror.html
fantasia_url: https://fantasiastore.it/it/giochi-per-esperti/3353-le-case-della-follia-seconda-edizione.html
blasone_url: https://www.blasoneshop.it/catalogo/giochi-da-tavolo/le-case-della-follia-2a-ed-42-3197
lsgiochi_url: https://www.lsgiochi.it/product/10149289/le-case-della-follia
---

<Setting>
  <em>
    “Noi camminiamo nell’oscurità insieme a fantasmi e spettri che non
    conosciamo, e il nostro piccolo mondo si immerge ciecamente in abissi senza
    fondo, verso mete che non possiamo neanche concepire”
  </em>{" "}
  (H.P.Lovecraft, "Qualcosa dall''alto")
  <br />
  E voi, siete pronti a nuovi orrori senza nome, a sfidare la vostra razionalità
  senza cadere preda della follia?
  <br />
  “Le case della Follia (seconda edizione)” è un gioco che ripropone l’omonima
  prima edizione del 2011, nel quale sarete chiamati a impersonare degli
  investigatori e a indagare su misteriosi casi di ambientazione lovecraftiana:
  vi troverete catapultati in luoghi infestati da mostri e fantasmi, in città
  maledette o in cimiteri abbandonati, e dovrete fermare il male che incombe… o
  semplicemente scappare! Ma l’ostacolo più grande non verrà dall’esterno, bensì
  da dentro di voi: riuscirete a non impazzire e a non rivoltarvi contro i
  vostri stessi compagni?&nbsp;
  <br />
</Setting>

<img src="./game1.jpg" alt="Le Case della Follia (Seconda edizione)" />

<Rules>
  “Le case della follia” è un dungeon crawler collaborativo con possibile
  traditore, ed è diviso in diversi scenari non collegati fra loro. È guidato da
  un’app gratuita che si occuperà del comparto narrativo. <br />
  All’inizio bisogna scegliere un caso da risolvere fra quelli disponibili e gli
  investigatori coinvolti, tutti con caratteristiche differenti e un’abilità speciale.
  La partita si sviluppa attraverso dei turni strutturati in due fasi.
  <br />
  Nella “Fase degli investigatori” potrete scegliere di compiere 2 azioni (anche
  ripetute) tra le 6 disponibili: grazie a queste potrete esplorare, investigare
  gli oggetti attorno a voi, raccogliere equipaggiamenti utili, interrogare alcuni
  personaggi ed attaccare i mostri, se presenti. In alcune situazioni sarà necessario
  risolvere dei rompicapo, che sono sostanzialmente dei puzzle o degli enigmi ad
  incastro.
  <br />
  Nella “Fase dei miti” sarete invece sfidati a resistere agli orrori attorno a voi:
  l’app vi porterà a scontrarvi con dei mostri e a resistere a terribili prove.
  <br />
  Un elemento importante, per tutta la durata del gioco, è la salute, sia fisica
  che mentale: il problema non sarà solo la morte per i danni subiti, ma anche la
  follia. Una volta impazziti, potreste arrivare a giocare segretamente contro i
  vostri stessi compagni.&nbsp;
  <br />
</Rules>

<img src="./game2.jpg" alt="Le Case della Follia (Seconda edizione)" />

<Feedback>
  “Le case della follia” è nel complesso un gioco ben riuscito, con una seconda
  edizione che corregge i maggiori difetti della precedente edizione (come i
  tempi di setup, qui ridotti a pochi minuti). Gli scenari sono evocativi, gli
  obiettivi richiesti per vincere mai ripetitivi e le storie appassionanti:
  queste ultime spaziano da trame volte al combattimento contro mostri a
  racconti incentrati sull’esplorazione e l’investigazione.
  <br />
  Le plance e le carte sono di buona qualità, così come i token e le miniature:
  tutti gli elementi concorrono a ricreare al meglio l’atmosfera gotica del
  gioco. Sono presenti 8 investigatori e 24 miniature di mostri, suddivisi in 7
  tipologie differenti. L’unica nota stonata è data dai piedini dei mostri e
  dalle basette di questi, che si incastrano a fatica fra loro e non sono
  esteticamente eccelse. Considerando i restanti componenti, è davvero un
  peccato. L’app inoltre è ben fatta e molto intuitiva, ed è capace di
  accompagnare i giocatori senza disturbare l’esperienza sul tavolo.
  <br />
  La difficoltà degli scenari è variabile, anche se bisogna notare come molto
  sia lasciato all’alea: tutto è guidato dal lancio di alcuni dadi e, se in
  quella serata la fortuna non vi sorride, vi possiamo assicurare che c’è poco
  da fare!
  <br />
  La longevità è scarsa: la scatola base offre quattro scenari non rigiocabili
  (almeno non in maniera significativa). Ma non disperate! Oltre alle espansioni
  (ciascuna delle quali offre dai 2 ai 3 scenari), è disponibile “Valkyrie”,
  un’app gratuita non ufficiale che vi permette di affrontare scenari creati da
  altri giocatori.
  <br />
  “Le case della follia” vi porterà all’interno del vasto mondo di Lovecraft,
  con le sue atmosfere orrorifiche e gotiche: un gioco forse non rivoluzionario,
  ma semplice e godibile. Insomma, un mix perfetto per passare alcune serate “da
  pauuura”!&nbsp;
  <br />
</Feedback>

<img src="./game3.jpg" alt="Le Case della Follia (Seconda edizione)" />
