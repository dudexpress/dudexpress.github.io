---
type: "review"
date: "2023-04-06"
writer: Tia
title: "Libertalia - sui venti di Galecrest"
featureImage: cover.jpg
description: "Soffia il vento, infuria la bufera. All'arrembaggio!"
designer:
  - Paolo Mori

publisher:
  - Stonemaier Games
  - Ghenos Games

mechanisms:
  - Selezione azioni simultanea
  - Gestione mano
  - Collezione set

score: 8
weight: 2
player_count: 5
player_count_official: "1-6"
playing_time: 60min
playing_time_official: 45-60min

sidebar_votes:
  - title: Complessità
    value: 2
  - title: Preparazione
    value: 3
  - title: Fortuna
    value: 1
  - title: Longevità
    value: 4
  - title: Componenti
    value: 5
  - title: Portabilità
    value: 3

# seelves
dungeondice_url: https://www.dungeondice.it/27121-libertalia-sui-venti-di-galecrest.html
magicmerchant_url: https://magicmerchant.it/catalogue/libertalia-sui-venti-di-galecrest-59910/
getyourfun_url: https://www.getyourfun.it/04792-libertalia-sui-venti-di-galecrest-giochi-di-carte.html
fantasia_url: https://fantasiastore.it/it/giochi-per-esperti/14373-libertalia-sui-venti-di-galecrest.html
blasone_url: https://www.blasoneshop.it/catalogo-ghenos-games/libertalia-sui-venti-di-galecrest-74-1392
lsgiochi_url: https://www.lsgiochi.it/product/10004336/libertalia-sui-venti-di-galecrest
---

<Setting>
  Nel mondo di Galecrest, <strong>i pirati</strong> dei cieli salpano tra i
  venti in cerca di avventura, <strong>tesori</strong> e <strong>gloria</strong>
  .<br />
  Siete ammiragli a capo di una nave dal numeroso e variegato equipaggio. Ma
  assieme a voi ci sono anche i vostri avversari, che solcano i cieli nella
  stessa flotta pirata. Ogni giorno la flotta approderà a un’isola differente,
  dove invierete un membro del vostro equipaggio a raccogliere la parte di
  bottino che vi spetta… sperando che possa tornare vivo a bordo della nave, per
  dare man forte al vostro gruppo di personaggi.
</Setting>

<img src="./game1.jpg" alt="Libertalia - sui venti di Galecrest" />

<Rules>
  In una partita a Libertalia si affronteranno <strong>3 spedizioni</strong>,
  ognuna delle quali è divisa in giorni: la prima dura ne 4, la seconda 5 e
  l'ultima 6.
  <br />
  All'inizio di ogni viaggio,{" "}
  <strong>un giocatore tra tutti mescola il proprio mazzo</strong> di 40 carte e
  ne estrae casualmente 6. Ogni altro giocatore comporrà poi lo stesso identico
  mazzo a partire dalle sue carte, ognuna delle quali è identificata da un
  livello di gerarchia (un numero tra 1 e 40) e da alcune azioni. Tutti i
  giocatori avranno in questo modo la stessa mano.
  <br />
  Ogni mattina, ogni capitano (o giocatore) manda sull'isola uno dei fidati
  marinai della propria ciurma (mano), giocandolo sotto forma di{" "}
  <strong>carta coperta</strong>, nella speranza di vederlo tornare con un
  bottino. Quando tutti avranno giocato la propria carta, queste verranno
  rivelate e disposte in ordine di gerarchia crescente.
  <br />
  Nelle 3 fasi della giornata (giorno, crepuscolo e notte) i pirati verranno
  chiamati all'azione attivandosi e svolgendo le proprie azioni nelle fasi
  corrette.
  <br />
  Durante il <strong>giorno</strong>, verranno attivate le azioni "giorno" da
  sinistra a destra (dal minore al maggiore); durante il{" "}
  <strong>crepuscolo</strong>, invece, si torna indietro, eseguendo l'azione
  "crepuscolo" e scegliendo uno dei bottini disponibili per quel giorno (ce n'è
  uno per giocatore a meno di sorprese). L'azione “<strong>notte</strong>”,
  invece, verrà eseguita pber tutte le notti da quel momento alla fine della
  spedizione. Tutto questo, ovviamente, a patto che il pirata sia vivo nel
  momento in cui dovrebbe compiere l'azione.
  <br />
  Una volta terminato il giorno, i pirati sopravvissuti verranno posizionati
  sulla nave, mentre quelli meno fortunati andranno dritti al cimitero senza
  passare dal via. <br />
  Si continua così <strong>fino alla fine dei giorni</strong> che compongono la spedizione,
  alla fine della quale si attiva l'ultima tipologia di abilità, ovvero quella distinta
  dall'icona dell'ancora. <br />
  Si svuota la nave, si libera il cimitero, si ripopolano i tesori per ogni
  giornata della prossima spedizione,{" "}
  <strong>si pescano nuovamente 6 carte</strong> (quindi dopo la prima
  spedizione ogni giocatore avrà in mano 8 carte, 6 nuove e 2 non ancora
  utilizzate) e si deposita il tesoro conquistato all'interno del forziere. Il
  tesoro di ogni turno è dato dalle monete ottenute, da alcune abilità ancora e
  dalle monete ottenute dalla vendita del bottino, che cambiano di partita in
  partita.
  <br />
  Alla fine della terza spedizione, <strong>chi avrà più monete</strong> nel
  forziere sarà il pirata più piratesco di tutta Galecrest!
</Rules>

<img src="./game2.jpg" alt="Libertalia - sui venti di Galecrest" />

<Feedback>
  Libertalia è quel genere di giochi che ami o che odi. Lo si ama perché le
  regole sono poco più di quelle descritte qui sopra e il gioco scorre che è un
  piacere, senza nessun tipo di intoppo e eccezioni da chiarire. Perché si
  potrebbe odiare? <strong>Perché è bastardo… e ti porta ad esserlo.</strong>{" "}
  Tutta la tua strategia potrebbe essere spazzata via in pochi secondi dalla
  carta giusta di uno dei tuoi avversari che è riuscito a leggere il tuo gioco.
  <br />
  Potreste essere tentati a dare la colpa al fattore casualità, ma mi permetto
  di dissentire: le carte che tutti i giocatori hanno in mano sono le stesse e,
  di conseguenza, lo sono anche tutte le azioni disponibili. Sta nella bravura
  del giocatore capire <strong>quando è meglio giocare</strong> una carta e{" "}
  <strong>quando è meglio tenerla</strong> per la prossima spedizione, quando
  probabilmente sarà l'unico ad averla ancora a disposizione.
  <br />
  Durante una partita si pescheranno in totale <strong>18 carte</strong> e il
  gioco sta proprio nel arrangiarsi con quelle, cercando di farle andare in
  combo il più possibile, senza cadere nell'ovvio, altrimenti gli avversari
  sapranno bene quando e come attaccarti, facendoti saltare i piani e, magari,
  l'intera partita.
  <br />
  Non ti basta questa variabilità? La plancia ha due facce: mare calmo e
  tempestoso. La prima è più “rilassata”, ma se sceglierete di giocare la
  seconda, mettetevi un coltello tra i denti prima di sedervi. Inoltre, ci sono
  anche delle tessere per sovrascrivere il valore di ogni bottino!
  <br />
  L'immediatezza delle regole e la voglia di continuare a intavolare questo
  titolo lo{" "}
  <strong>
    rendono perfetto sia per un nuovo pubblico, sia per giocatori di vecchia
    data
  </strong>
  , che daranno vita a una vera e propria guerra fredda. Il trucco non sta nell'ammazzare…
  ma nel far credere che ammazzerete! <br />
  Pressoché tutti i materiali del gioco vi lasceranno molto soddisfatti a tal
  punto che ci troverete a giocherellare con i vostri bottini per tutta la
  partita, tanto sono dolci al tatto. <br />
  Libertalia è un gioco da 1 a 6 giocatori, ma non restituisce la stessa esperienza
  ad ogni player count. Per quanto riguarda il gioco in solo, come in tutti i giochi
  della famiglia Stonemaier, è presente un <strong>automa</strong> molto semplice
  capace di creare sfide interessanti; mentre, per due giocatori, è inclusa una variante
  che introduce un terzo giocatore fittizio. Se volete prenderlo per giocarlo in
  1 o 2 giocatori… lasciate perdere, il costo non vale la candela. Ma se cercate
  un gioco che scala benissimo da 4 a 6 giocatori (andando ad aumentare inevitabilmente
  la lunghezza del gioco), potreste aver trovato il titolo che cercavate!
  <br />E se non vi piacciono i pirati o preferite un’esperienza più
  asimmetrica,{" "}
  <Link to="/reviews/vampiri-la-masquerade-vendetta">
    Vampire: The Masquerade - Vendetta
  </Link>{" "}
  ha un gameplay che presenta moltissimi punti in comune con questo, dalla
  <Link to="/mechanisms/gestione-mano">gestione della mano</Link> di gioco progressiva
  al triplice ordine di priorità delle azioni, passando ovviamente per l’<strong>
    interazione cattiva
  </strong>.
  <br />
  Libertalia è un gioco che ho sempre voluto provare senza averne mai avuto l'occasione.
  Non riuscivo a decidermi di comprarlo per via dell'ambientazione da me molto distante.{" "}
  <br />
  Se potessi tornare indietro, non aspetterei così tanto.
</Feedback>

<img src="./game3.jpg" alt="Libertalia - sui venti di Galecrest" />
