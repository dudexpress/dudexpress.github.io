---
type: "review"
date: "2023-03-29"
writer: Tia
title: "Skytear Horde"
featureImage: cover.jpg
description: "E poi arriva l'Outsider a fare lo splendido."
designer:
  - Giacomo Neri
  - Riccardo Neri

publisher:
  - Skytear Games
  - Pendragon Game Studio

mechanisms:
  - Risoluzione conflitto con carte
  - Solitario
  - Carte

score: 7
weight: 2
player_count: 1
player_count_official: "1-3"
playing_time: 30min
playing_time_official: 30min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 3
  - title: Longevità
    value: 3
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/29836-skytear-horde.html
magicmerchant_url: https://magicmerchant.it/catalogue/skytear-horde-64968/
getyourfun_url: https://www.getyourfun.it/013183-skytear-horde-giochi-di-carte.html
fantasia_url: https://fantasiastore.it/it/giochi-per-esperti/19334-skytear-horde.html
---

<Setting>
  Un arcano e sconosciuto potere ha invaso il <strong>mondo di Skytear</strong>,
  controllando orde di mostri guidate da terribili elementali conosciuti come
  Outsiders. I leggendari eroi giunti da ogni reame hanno messo da parte le loro
  rivalità e forgiato un'alleanza per respingere la minaccia una volta per
  tutte.
  <br />
  Schiera alleati e torri per impedire ad ondate di nemici di{" "}
  <strong>distruggere il tuo castello</strong> e saccheggiare le tue risorse.
  <br />
  Tuttavia difendersi non sarà sufficiente per vincere! I tuoi alleati dovranno
  contrattaccare e distruggere i portali che generano l'orda. <br />E una volta distrutti
  i portali, l'enorme elementale Outsider arriverà sul campo di battaglia per lo
  scontro finale. Distruggilo e conquista la vittoria.
</Setting>

<img src="./game1.jpg" alt="Skytear Horde" />

<Rules>
  In Skytear Horde dovrete svolgere contemporaneamente quattro compiti:{" "}
  <strong>difendere il castello</strong>, <strong>prevenire il milling</strong>{" "}
  (macina) del mazzo da parte dei minion avversari,{" "}
  <strong>distruggere i portali</strong> nemici ed{" "}
  <strong>uccidere l'Outsider</strong> una volta per tutte.
  <br />
  Tutto questo avviene nel corso di turni, ciascuno dei quali potrebbe essere
  l'ultimo al realizzarsi di una condizione di sconfitta o entrambe quelle di
  vittoria.
  <br />A inizio turno ottenete del "mana" che impiegherete per giocare delle carte
  o per attivare alcune abilità. In base alla carta portale verrà messo in campo
  un certo numero di carte orda, che potranno essere <strong>
    nemici
  </strong> o <strong>magie</strong>. I due eserciti si attaccano a vicenda, morirà
  qualcuno, alcuni danni verranno fatti al castello e altri al portale. Ricordatevi
  che, oltre ai mostri dell'orda, ci sono anche i <strong>
    piccoli minion
  </strong> da tenere a bada. All'inizio saranno deboli e trascurabili, ma a mano
  a mano che cresceranno saranno molto più duri da abbattere degli altri nemici.
  L'unica differenza tra i mostri e i minion è che i primi fanno male, mentre i secondi,
  invece di infliggere N danni, vi fanno scartare N carte… e addio combo. <br />
  Una volta abbattuto il primo portale, l'Outsider si rivelerà e così avrete un
  nemico in più da tenere in considerazione. Quando lo ucciderete per due volte
  e avrete distrutto l'ultimo portale avrete vinto!
</Rules>

<img src="./game2.jpg" alt="Skytear Horde" />

<Feedback>
  Avete mai giocato a un <strong>tower defense</strong> sul vostro cellulare?
  Con gli arcieri bellini che tirano frecce infuocate contro i nemici in
  avvicinamento per salvare il villaggio? Skytear riporta lo stesso feeling, ma
  stavolta sul tavolo.
  <br />
  Chi, come me, per anni ha giocato a Magic e adora i giochi di carte, si esalta
  nel trovare combo improponibili e si arrovella per scoprire tutti i modi per
  spingere il mazzo al massimo… temo che non amerà Skytear.
  <br />
  Tutti gli altri troveranno in Skytear Horde un gioco capace di introdurli al
  genere di cui sopra e che permette di farlo in <strong>solitaria</strong>{" "}
  nelle fredde giornate invernali. Il gioco mette a disposizione dei{" "}
  <strong>mazzi pre-costituiti asimmetrici</strong>, ognuno con i suoi punti di
  forza: ad esempio, il verde gioca molto sullo spostamento dei segnalini,
  mentre il giallo punta a non farvi macinare il mazzo dai minion. <br />
  Qualsiasi mazzo alleato scegliate, sarà vostro compito capire come attivare le
  combo e trarre il meglio da ogni situazione. Quando li avrete provati tutti e vorrete
  immergervi più a fondo nel mondo di Skytear, potrete anche fare del <Link to="/mechanisms/deck-building">
    deck building
  </Link> prendendo carte di diverse fazioni per creare il mazzo che corrispenderà
  di più al vostro stile di gioco.
  <br />
  Anche <strong>i mazzi dell'orda sono diversi</strong> e dovrete capire come affrontare
  ognuno di essi.
  <br />
  La necessità di tenere a bada le due modalità di sconfitta (danni al castello /
  aver finito il mazzo) sarà la vostra coperta troppo corta: prima o poi dovrete
  lasciare andare qualcosa per passare dalla difesa all'attacco e farvi valere contro
  l'invasore. Bisogna sempre tenere il tutto in <strong>
    perfetto equilibrio
  </strong>: un po' di freddo alle orecchie, un po' alle dita dei piedi.
  <br />
  Inoltre, il gioco mette a disposizione altre due modalità:** la modalità cooperativa**,
  dove due giocatori sfideranno l'orda, e la *<em>modalità 2vs1</em>*, dove l'orda
  sarà giocata da un giocatore, invece che dall'automa.
  <br />
  Skytear Horde ha risvegliato in me un po' delle emozioni che provavo quando giocavo
  le prime volte a Magic, ma senza eccellere: le combo sono quasi tutte lampanti,
  non è difficile vedere la "matrix" che soggiace ad ogni mazzo per poterla governare
  sin dalla prima partita, sfortunatamente.
  <br />
  In ogni caso, tenete a mente che questo gioco potrà essere un ottimo gateway per
  portarvi in questo magnifico genere, ammesso che non ne abbiate esperienza.
</Feedback>

<img src="./game3.jpg" alt="Skytear Horde" />
