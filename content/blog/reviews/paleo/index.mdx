---
redirect_from:
  - /paleo/
date: "2022-04-04"
writer: "G.Di.Gioco"
title: Paleo
featureImage: cover.jpg
description: Sopravvivere al tempo della pietra non è mai stato così divertente
designer: Peter Rustemeyer
publisher: Hans im Glück - Giochi Uniti
mechanisms:
  - Campagna
  - Collezione set
  - Cooperativo

score: 8
weight: 2
player_count: 2
player_count_official: "1-4"
playing_time: 90min
playing_time_official: 45-60min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 3
  - title: Longevità
    value: 4
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/27869-paleo-edizione-2022.html
getyourfun_url: https://www.getyourfun.it/03108-paleo-giochi-per-famiglia.html
fantasia_url: https://fantasiastore.it/it/cooperativi/11603-paleo.html
pandoragames_url: https://pandoragames.it/collections/nuovo/products/paleo
---

<Setting>
  Preistoria. È l'alba di un nuovo giorno ed una nuova specie viene alla luce:
  l'UOMO. Da subito questo strano essere si colloca ai vertici della catena
  alimentare e, dapprima scendendo dagli alberi, poi ergendosi tra la folta
  vegetazione, si afferma come la forma di vita più intelligente del tempo.{" "}
  <br />
  Ben presto tra le sue scoperte si annoverano ad esempio il FUOCO e la concia delle
  PELLI. Come membri di diverse tribù vi troverete a dover sopravvivere in un mondo
  pieno di insidie, dove ogni giorno la vostra fama di esseri più intelligenti verrà
  messa a dura prova. Vi troverete a dover fronteggiare la FAME, il FREDDO, gli attacchi
  di animali feroci quali MAMMUTH, TIGRI DAI DENTI A SCIABOLA, LUPI; potrete cacciare
  CERVI, DODO, CINGHIALI per raccogliere cibo sufficiente a superare la giornata;
  conciare pelli per ripararvi dalle intemperie e non solo…
  <br />
  LEGNA e PIETRA vi saranno utili per costruire UTENSILI che vi faciliteranno la
  vita, mentre inventare nuove IDEE potrebbe fare la differenza tra perire oggi e
  vivere domani. Cooperare per sopravvivere sembra la scelta migliore, anche se dividere
  le forze a volte è l'unica strada percorribile.
  <br />
  Ritornate al vostro RIFUGIO, riposate se potete, sfamatevi, mentre nuovi membri
  della tribù si stanno avvicinando a voi per unirsi nella lotta per la sopravvivenza
  della specie. Sappiamo com'è andata se siamo qui oggi a parlare di questo gioco:
  i nostri lontani antenati ci sono riusciti, sono sopravvissuti alle avverse condizioni
  di vita dell'epoca.
  <br />
  Orsù quindi… Imparate dal passato e lasciate la vostra testimonianza ai posteri
  attraverso PITTURE nelle caverne, che verranno conservate per il FUTURO!
</Setting>

<img src="./game1.jpg" alt="Paleo" />

<Rules>
  Una partita a Paleo si svolge in un numero indefinito di round, che varia a
  seconda del momento in cui si presentano le condizioni di vittoria o di
  sconfitta. Per vincere i giocatori devono completare la PITTURA RUPESTRE
  collezionando 5 punti vittoria; in modo analogo i giocatori perdono tutti
  insieme se collezionano 5 TESCHI.
  <br />
  Scelto lo scenario da giocare e preparato il setup, il gioco inizia con una
  fase GIORNO, in cui i giocatori visiteranno diversi luoghi, rappresentati
  dalle carte distribuite ad ogni giocatore in mazzetti pressoché uguali tra
  loro; nei luoghi visitati si troveranno prove da affrontare, animali da
  cacciare, pericoli o ostacoli da superare e tanto altro ancora. Le carte
  vengono scelte in modo in partecasuale: ogni giocatore prende le prime 3 del
  suo mazzetto e, guardandone il retro, sceglie quella da giocare per il turno
  in corso. Il manuale indica le probabilità di trovare un certo tipo di terreno
  (foresta, fiume, montagna ecc…) a seconda del retro.
  <br />
  Il round prosegue così finché tutti i giocatori non hanno esaurito le carte
  nel proprio mazzetto esplorazione.
  <br />
  Una volta terminato il GIORNO, si procede con la fase NOTTE, dove le tribù si
  riuniranno intorno al fuoco dell'accampamento per sfamarsi e svolgere missioni
  specifiche dello scenario scelto. In questa fase ogni personaggio della tribù
  deve essere sfamato con un CIBO; nel caso in cui non si riuscisse a sfamare
  tutti, per ogni personaggio NON sfamato il gruppo di giocatori prende 1
  TESCHIO. <br />
  Dopodiché, si risolveranno le carte MISSIONE specifiche di ogni scenario: se il
  gruppo NON riuscisse a superarle tutte, prenderebbe 1 TESCHIO per ogni missione
  non superata.
  <br />
  Al termine di questa fase vengono ricreati mazzetti di carte esplorazione uguali
  al numero di giocatori ed un nuovo round ha inizio dalla fase GIORNO.
</Rules>

<img src="./game2.jpg" alt="Paleo" />

<Feedback>
  Paleo è stata una bellissima sorpresa!
  <br />
  Il gioco è ben impostato per quanto riguarda la difficoltà crescente dei vari
  scenari (ce ne sono 7 giocabili in modalità “campagna”) e la rigiocabilità è
  davvero alta, considerando che si possono combinare a piacimento per
  esperienze di gioco sempre diverse a livello di obiettivi da perseguire… In
  realtà la modalità di vittoria è sempre la stessa: costruire tutti e 5 i pezzi
  della pittura rupestre, ma ogni modulo combinato con altri sempre diversi
  obbliga i giocatori ad affrontare prove diverse. Il comparto grafico ed i
  materiali poi sono ben realizzati e, anche se non fanno gridare al miracolo,
  per il pubblico a cui è rivolto il gioco (dai 10 anni un su) sono dei
  migliori.
  <br />
  Anche la modalità di gioco cooperativa è stata una sorpresa. È già difficile
  realizzare un gioco di carte puramente collaborativo: se poi lo si fa e si
  elimina l'aspetto più sgradito del giocatore Alpha beh… Pollice in su !!
  <br />
  Sicuramente per chi si è divertito a giocarlo e lo ha amato come noi, Paleo
  necessita di una o più espansioni per ampliare ancora di più l'esperienza di
  gioco anche perché… di preistoria ce n'è davvero tanta da esplorare.
  <br />
  L'interazione tra i giocatori è quasi perfetta; piccola sbavatura
  l'impossibilità di scambiare i token utensile tra i giocatori: si sarebbe
  potuta prevedere ad esempio la possibilità di condividere anche solo i token
  monouso tra le tribù che stanno risolvendo la stessa prova tramite l'azione
  “AIUTARE”.
  <br />
  La traduzione italiana del manuale e dell'addendum forse potrebbe far
  indispettire chi cerca regole chiare e semplici e chi non vuole stare nemmeno
  una volta a cercare l'esempio o, come è capitato a noi, leggere qualche FAQ
  sul web.
  <br />
  In generale Paleo è un gioco completo e non presta assolutamente il fianco ai
  giochi da cui sono tratte le meccaniche di gioco, anzi le migliora. Il gioco è
  entusiasmante, tiene incollati grandi e piccini ad un'avventura ricca di
  esplorazione e divertimento… Vuoi proprio sapere come andrà a finire e se
  riuscirai a lasciare il TUO segno nei libri di storia!
</Feedback>

<Instagra id="Cb7S4LGjVXc" />
