---
redirect_from:
  - /deep-vents/
date: "2022-03-04"
writer: Bruno
title: Deep Vents
featureImage: cover.jpg
description: In fondo al mar, in fondo al mar, fare più punti è molto meglio, credi a me!
designer: T. Alex Davis - Ryan Laukat
publisher: Red Raven Games - dV Giochi
mechanisms:
  - Piazzamento tessere
  - Costruzione pattern
  - Interazione diretta
  - Eliminazione giocatori
  - Punti vittoria come risorsa
 
score: 7
weight: 2
player_count: 4
player_count_official: "2-4"
playing_time: 60min
playing_time_official: 40-60min
 
sidebar_votes:
  - title: Complessità
    value: 3
  - title: Preparazione
    value: 2
  - title: Fortuna
    value: 2
  - title: Longevità
    value: 3
  - title: Componenti
    value: 4
  - title: Portabilità
	  value: 4
 
dungeondice_url: https://www.dungeondice.it/22190-deep-vents.html
getyourfun_url: https://www.getyourfun.it/03107-deep-vents-giochi-da-tavolo-di-strategia.html
fantasia_url: https://fantasiastore.it/it/giochi-per-esperti/11131-deep-vents.html
blasone_url: https://www.blasoneshop.it/catalogo-dv-giochi/deep-vents-102-1944
---

<Setting>
  Chi non ha mai sognato di poter controllare un ecosistema nelle profondità
  marine? Se la risposta è “io mai”, beh, non siete gli unici. In effetti questo
  gioco propone un tema inusuale ma che, a conti fatti, funziona. Pronti quindi
  ad immergervi nelle acque delle profondità oceaniche per gestire fonti
  idrotermali, calamari, molluschi, pesci di ogni sorta e… conchiglie!
</Setting>

<img src="./game1.jpg" alt="Deep Vents" />

<Rules>
  Una partita dura 8 round, composti dai turni dei vari giocatori. In un turno
  si acquista una tessera dal mercato comune e la si inserisce nel proprio
  habitat, cercando di piazzarla in modo sinergico alle altre. Fatto ciò si
  decide se espandere o attivare ogni tessera nel proprio ecosistema. Con la
  prima si produrrà <i>archea</i> sulla tessera espansa, usata per attivare
  tessere, per tener conto della propria “vita” e, a fine partita, conteggiata
  nel punteggio .<br />
  Attivando una tessera invece si spenderà archea per eseguirne l'effetto: attaccare
  gli avversari facendogli perdere archea, guadagnare conchiglie, esaurire tessere,
  spostare archea da una tessera alla propria riserva, ecc.
  <br />
  È importante notare che quando, a seguito di un attacco, non si ha più archea da
  scartare dalla propria riserva, se ne potrà ottenere una quantità pari a 10 assieme
  ad un segnalino carenza. Questi segnalini possono essere eliminati spendendo 10
  archea in qualunque momento del gioco, dal momento che se un giocatore dovesse
  averne due, verrebbe eliminato.
  <br />
  Al rimanere di un solo giocatore o allo scoccare del nono turno, la partita si
  conclude e si calcola il punteggio, con la differenza che l'archea sulle tessere
  varrà la metà di quella in riserva.
</Rules>

<img src="./game2.jpg" alt="Deep Vents" />

<Feedback>
  Deep Vents è un german interessante che in giusto un'oretta metterà alla prova
  le vostre capacità di ottimizzazione delle mosse. Saranno infatti fondamentali
  la scelta e soprattutto il posizionamento delle tessere, dal momento che un
  piazzamento non ottimale potrebbe precludervi la possibilità di attivare combo
  e concatenazioni fondamentali per la vittoria.
  <br />
  Un'iconografia di non facile lettura, almeno inizialmente, potrebbe esservi
  d'ostacolo, mentre una certa ripetitività di tessere e azioni potrebbe farvelo
  venire a noia, sul lungo periodo.
  <br />
  Da giocare sicuramente in 4 giocatori, in quanto ne viene esaltata la
  componente di interazione, mettendo un po' d'ansia soprattutto a quei
  giocatori che pensano di farsi il proprio orticello sottomarino.
  <br />
  Atipico rispetto agli altri giochi di Laukat, state attenti a non farvi
  ingannare dalla durata contenuta, dai disegni evocativi o dalle belle
  conchiglie: non è un gioco semplice da usare come introduttivo, ma un bel
  gioco da fine serata che, se avrete la pazienza di entrare nel sistema di
  lettura delle icone e nelle sottigliezze del piazzamento, potrebbe darvi belle
  soddisfazioni.
</Feedback>

<Instagram id="CarYMbfjsv2" />
