---
type: "review"
date: "2023-09-11"
writer: Dadi-Daddy
title: "Trailblazer: The John Muir Trail"
featureImage: cover.jpg
description: "Ora siamo nelle montagne e le montagne sono dentro di noi (John Muir)"
designer:
  - Dan R. Rice III

publisher:
  - Mariposa Games

mechanisms:
  - Setup variabile
  - Bonus di fine partita
  - Gestione mano
  - Collezione set
  - Piazzamento lavoratori

score: 8
weight: 3
player_count: 3
player_count_official: "1-4"
playing_time: 120min
playing_time_official: 30-120min

sidebar_votes:
  - title: Complessità
    value: 3
  - title: Preparazione
    value: 3
  - title: Fortuna
    value: 2
  - title: Longevità
    value: 4
  - title: Componenti
    value: 5
  - title: Portabilità
    value: 3

dungeondice_url: https://www.dungeondice.it/31296-trailblazer-the-john-muir-trail.html
weega_url: https://www.weega.it/sale/1998/Trailblazer:-The-John-Muir-Trail
---

<Setting>
  Partite per un viaggio di <strong>esplorazione</strong> alla scoperta del
  leggendario <strong>sentiero di John Muir</strong>, tra i magici paesaggi
  montani della Sierra Nevada e della California. Esplorate la{" "}
  <strong>maestà lussureggiante</strong> di <strong>luoghi incantevoli</strong>,
  in un <strong>pittoresco miscuglio di paesaggi</strong>. Scalate le vette del
  parco di Yosemite e di quello di Sequoia. Visitate siti di interesse
  straordinario, rinfrescandovi nel King’s River. Ma attenzione a non restare
  troppo indietro sul sentiero: <strong>il tempo stringe</strong> e siete in
  corsa con altri escursionisti per arrivare al Whitney Portal!
</Setting>

<img src="./game1.jpg" alt="Trailblazer: The John Muir Trail" />

<Rules>
  I giocatori hanno <strong>12 turni</strong> per percorrere il Sentiero e solo
  chi avrà raggiunto la sezione 10 a fine partita potrà concorrere per la
  vittoria.
  <br />
  Un turno si divide in <strong>tre fasi</strong>: <strong>Alba</strong>,{" "}
  <strong>Giorno</strong> e <strong>Tramonto</strong>.<br />
  Durante l’<strong>Alba</strong>, si pesca un Token Meteo, che, oltre a marcare
  il turno in corso, influenzerà i costi di spostamento dei giocatori lungo il Sentiero.
  Quindi, viene pescata una Carta Sentiero e se ne gioca una dalla propria mano iniziale
  di 3. Le Carte Sentiero, verdi e rosse (queste ultime richiedono prerequisiti per
  poter essere giocate), consentono di ricevere dei benefici. Si può giocare una
  Carta Sentiero di qualunque tipo in cambio di 1 Acqua, ma rinunciando a ricevere
  altri benefici.
  <br />
  Durante il <strong>Giorno</strong>, i giocatori piazzano in senso orario uno dei
  loro Token Traccia (leggi: i lavoratori) per svolgere un’azione sulla plancia comune,
  finché tutti i Token non sono stati piazzati e le relative azioni non sono state
  risolte. È possibile ottenere nel corso della partita fino ad altri 2 Token Traccia,
  oltre ai 3 iniziali, attraverso il Registro di Altitudine.
  <br />
  Le <strong>azioni</strong> che si possono svolgere sono le seguenti:
  <ul>
    <li>
      <strong>Fare un’Escursione</strong>: attraversare una delle 10 sezioni del
      sentiero, al costo delle Risorse Personali o Naturali indicate dal Mazzo
      Mappa individuale, da eventuali Marcatori JMT sul percorso comune e dal
      Meteo giornaliero. Eventuali Attrezzi raffigurati nei Marcatori devono già
      essere attivi nello Zaino del giocatore. I giocatori possono in ogni caso
      avanzare lungo il Sentiero, ma per ogni requisito non soddisfatto
      otterranno un Token Avversità.
    </li>
    <li>
      <strong>Ottenere Risorse Naturali</strong>: Acqua, Terra, Vento e Fuoco,
      nel numero indicato, vengono conservati sulla plancia personale, fino a un
      massimo di 12 complessivamente.
    </li>
    <li>
      <strong>Scoprire Carte Guida</strong>: collezionare vari set dei 5 tipi
      (Animali selvatici, Uccelli, Alberi, Fiori e Fiumi) che daranno punti
      vittoria e vari bonus.
    </li>
    <li>
      <strong>Esplorare Carte Destinazione</strong>: siti di interesse di 4 tipi
      (Picchi e Passi, Pascoli e Valli, Laghi, Cascate e altre Peculiarità), che
      sbloccano Bonus di Esplorazione sulla plancia personale e danno punti
      vittoria.
    </li>
    <li>
      <strong>Rifornirsi </strong>presso lo chalet dell’High Sierra: collocare
      sulla propria plancia le Risorse Personali indicate fino al massimo
      consentito o rimuovere Token Avversità.
    </li>
    <li>
      <strong>Elevare</strong>: avanzare sul Registro di Altitudine
      (fondamentale per sbloccare Token Traccia e ottenere i Bonus Viaggio a
      Punta di Freccia), ogni volta che si ottiene un Attrezzo già presente nel
      proprio Zaino.
    </li>
    <li>
      <strong>Passo Montano</strong>: pescare due Carte Sentiero e giocarne
      altrettante dalla mano, senza ottenere benefici dagli Attrezzi dello Zaino
      da Escursione, ma in compenso guadagnando i benefici da una carta rossa,
      come se fosse verde.
    </li>
    <li>
      <strong>Prime Luci dell’Alba</strong>: ottenere il relativo Medaglione e
      l’Acqua accumulata su di esso, che darà diritto a ricevere il gettone
      primo giocatore (il Medaglione Trailblazer) durante il Tramonto.
    </li>
  </ul>
  Nell’ultima fase (appunto, il <strong>Tramonto</strong>), i giocatori consumano
  un Cibo e una Bottiglia d’Acqua / 2 Risorse Naturali Acqua, ricevendo un Token
  Avversità per ogni requisito non soddisfatto; recuperano i Token Traccia; rimpinguano
  il tracciato delle Carte Guida, eliminando la carta sullo spazio più a sinistra
  e facendo scorrere le altre; restituiscono il Medaglione Prime Luci, se preso,
  e aggiungono su di esso 1 Risorsa Naturale Acqua, ottenendo in cambio il Medaglione
  Trailblazer (Primo Giocatore); se nessuno possiede il Medaglione Prime Luci, si
  passa in senso orario il Medaglione Trailblazer.
  <br />
  <strong>Alla fine del Turno 12</strong>, dopo la consumazione di cibo e acqua,
  si saltano le fasi restanti del Tramonto per procedere direttamente al conteggio
  finale dei punti vittoria (da cui, si diceva, sono esclusi i giocatori che non
  hanno raggiunto la sezione 10 del sentiero), sottraendo punti in base a quanti
  Token Avversità si possiedono, assegnandone per ogni Medaglione non utilizzato,
  per ogni set di Carte Guida, per i Bonus a Punta di Freccia ottenuti e per la Punta
  di Freccia Dorata.
</Rules>

<img src="./game2.jpg" alt="Trailblazer: The John Muir Trail" />

<Feedback>
  La prima impressione con <em>Trailblazer: The John Muir Trail</em> (da non
  confondere con il gioco quasi omonimo{" "}
  <a
    href="https://boardgamegeek.com/boardgame/352454/trailblazers"
    target="_blank"
  >
    Trailblazers
  </a>{" "}
  è <strong>estremamente positiva</strong>: mentre si fa l’unboxing si sentono
  l’<strong>enfasi naturalistica </strong>e l’attenzione al tema poste nel
  titolo, con richiami a tutto un genere in espansione, che con titoli come{" "}
  <Link to="/reviews/wingspan/">Wingspan</Link>,{" "}
  <Link to="/reviews/parks/">Parks</Link> e{" "}
  <Link to="/reviews/cascadia/">Cascadia</Link> fa dell’
  <strong>amore per la natura</strong> il suo punto di forza. Si percepisce bene
  che chi ha messo in piedi questo progetto conosceva a fondo l’ambiente e la pratica
  che voleva descrivere e ha fatto di tutto per riportare quell’atmosfera sul tabellone
  di gioco.
  <br />
  <strong>Ma</strong>: nonostante l’evocatività dell’artwork, e nonostante il tema
  coinvolgente e peculiare, <strong>
    il sistema di gioco è più forte e tende ad imporsi sull’ambientazione
  </strong>. Beninteso, la rapida successione di azioni e l’ansia di raggiungere
  alcuni obiettivi per primi rimandano sicuramente all'idea di un hiking intensivo,
  in cui <strong>
    diversi team di escursionisti si sfidano a chi fa il percorso più lungo nel
    tempo più breve
  </strong>. Tuttavia, malgrado la bellezza davvero iconica delle immagini,
  difficilmente guarderete più di pochi secondi ogni carta, soprattutto se i
  giocatori al tavolo sono esperti. E questa è (forse) una differenza rispetto a
  giochi come Wingspan, di cui si è detto che ha un’ambientazione poco
  coinvolgente, ma il cui sistema di fatto impone di indugiare nella lettura
  delle carte più a lungo, facendo così godere ai giocatori ogni immagine, di
  cui viene voglia di approfondire le peculiarità naturalistiche.{" "}
  <em>Trailblazer: The John Muir Trail</em>, invece,{" "}
  <strong>ci fa correre verso la meta</strong>, imponendoci inevitabilmente di
  trascurare un po’ il contesto (il che è bizzarro, vista la cura che è stata
  riposta nella trasposizione ludica di questo specifico itinerario di hiking).
  Vi ritroverete a trascurare completamente il meraviglioso artwork perché
  mirate come falchi a prendere il vostro quinto Token Traccia, o perché siete
  in lotta per un primato, o perché siete semplicemente poco accattivati dallo
  splendido artwork di questo titolo.
  <br />
  <strong>Un’altra forzatura</strong>, in cui il sistema di gioco si impone
  sulla linearità dell’ambientazione, è{" "}
  <strong>il modo in cui si ottengono gli attrezzi nello zaino</strong>: più
  proseguiamo lungo il sentiero… e più ne otteniamo? Forse un po’
  controintuitivo, per quanto il meccanismo funzioni ugualmente e bene.
  <br />
  Fatti salvi questi elementi, che possono lasciare perplessi alcuni, a conti
  fatti <em>Trailblazer: The John Muir Trail</em> è{" "}
  <strong>un bell’eurogame</strong>, <strong>intenso</strong> e{" "}
  <strong>soddisfacente</strong>: di certo,{" "}
  <strong>non uno tra i più leggeri</strong>! Se vi aspettate un gioco
  rilassante, dove non dovrete impegnarvi a fare calcoli, a porre attenzione
  alle mosse avversarie o a precedere gli altri nella selezione di azioni
  cruciali, siete fuori strada. Se in 2 giocatori pestarsi i piedi è
  virtualmente possibile, ma poco cogente, in 3 o 4 può diventare addirittura
  frustrante. Preparatevi perciò a programmare attentamente le vostre mosse
  puntando a quelle in grado di innescare bonus a cascata, sbirciate le plance
  degli altri giocatori e correte a capofitto verso la meta!
  <br />
  Le <strong>varianti</strong> e la <strong>modalità solitaria</strong>, in
  questo titolo come in altri, **più che un bonus dal valore intrinseco, sono
  ormai quasi una condizione imprescindibile, un “servizio” atteso **e{" "}
  <strong>non arricchiscono particolarmente l’esperienza di gioco</strong>.
  Bisogna invece valorizzare le due <strong>mini espansioni</strong> l’
  <strong>Orso Nero Americano</strong> e la <strong>Sialia </strong>(o Bluebird),
  insieme ai loro splendidi token, che offrono sfumature interessanti alle scelte
  degli escursionisti lungo il Sentiero e incrementano la longevità di un titolo
  che già si presenta molto ricco. Meno accattivanti, ma ugualmente meritevoli, le{" "}
  <strong>Carte Abilità</strong>, le <strong>Carte Missione</strong> e il <strong>
    Pacco Mappe Difficile
  </strong>.
  <br />
  Se, come me, amate gli eurogame medio peso, gradite il tema naturalistico e siete
  grandi estimatori dell’escursionismo (da tavolo!), non potete perdervi <em>
    Trailblazer: The John Muir Trail
  </em> e, anzi, dovrete restare sintonizzati con noi, dato che in quest’ultima fase
  del 2023 <strong>sono attese espansioni</strong>. Perciò, non mancate: <strong>
    l’Arizona Trail vi attende
  </strong>!
</Feedback>

<img src="./game3.jpg" alt="Trailblazer: The John Muir Trail" />
