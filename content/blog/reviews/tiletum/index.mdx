---
type: "review"
date: "2023-06-21"
writer: Tia
title: "Tiletum"
featureImage: cover.jpg
description: "Gira la ruota ye ye!"
designer:
  - Simone Luciani
  - Daniele Tascini

publisher:
  - Board&Dice
  - Giochix

mechanisms:
  - Punti azione
  - Contratti
  - Piazzamento dadi
  - Dadi
  - Bonus di fine partita
  - Collezione set
  - Movimento su mappa

score: 8
weight: 3
player_count: 2
player_count_official: "1-4"
playing_time: 85min
playing_time_official: 60-100min

sidebar_votes:
  - title: Complessità
    value: 3
  - title: Preparazione
    value: 4
  - title: Fortuna
    value: 2
  - title: Longevità
    value: 4
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/28624-tiletum.html
magicmerchant_url: https://magicmerchant.it/catalogue/tiletum-64073/
getyourfun_url: https://www.getyourfun.it/09973-tiletum-giochi-gestionali.html
fantasia_url: https://fantasiastore.it/it/giochi-per-esperti/18293-tiletum-ita.html
blasone_url: https://www.blasoneshop.it/catalogo-giochix/tiletum-362-3055
lsgiochi_url: https://www.lsgiochi.it/product/10098089/tiletum
---

<Setting>
  Tiletum è ambientato nel Primo Rinascimento. Vestirai i panni di un{" "}
  <strong>ricco mercante</strong> che viaggia attraverso l'Europa dalla città di
  Tiletum (<strong>Tielt, Belgio</strong>) a Venezia.
  <br />
  Visiterai numerose città per stipulare contratti commerciali per lana e ferro
  e per stabilire postazioni commerciali. Dovrai accumulare le risorse richieste
  per adempiere ai contratti, investire nella costruzione di cattedrali
  monumentali, ottenere il favore delle famiglie nobili e partecipare a fiere
  importanti, nelle quali i tuoi affari principali avranno luogo. Sarai inoltre
  aiutato da <strong>personaggi illustri</strong> che verranno accolti nelle tue
  case. Otterrai così il prestigio che ti renderà il mercante più famoso del
  Primo Rinascimento.
</Setting>

<img src="./game1.jpg" alt="Tiletum" />

<Rules>
  Prima di spiegare le regole del gioco, soffermiamoci sulla novità introdotta
  da questo titolo: <strong>la ruota dei dadi</strong>. In Tiletum ogni dado
  indica contemporaneamente due fattori: il colore è la tipologia di risorsa
  (giallo: oro, rosa: cibo, …) ed il numero si traduce in quantità (in altre
  parole un 5 giallo rappresenta 5 unità di oro). Ad ogni inizio turno, una
  certa quantità di dadi verrà lanciata e posizionata sulla ruota,
  raggruppandoli per numero: gli uno con gli uno, i due con i due… La ruota,
  oltre a ordinare i dadi, è suddivisa in sei sezioni, ciascuna delle quali
  corrisponde un'azione e un numero di dado. Ad esempio possiamo avere l'azione
  "Architetto" collegata ai dadi con valore 2. Quando un giocatore andrà a
  selezionare un dado, sceglierà anche la rispettiva azione, ma con forza{" "}
  <strong>inversamente proporzionale</strong> alla quantità di risorse che
  otterrà: il 5 giallo sull'azione Architetto ci permetterà, sì, di ricevere 5
  oro, ma ci farà svolgere solamente 2 azioni come architetto (la quantità delle
  azioni possibili viene determinata sottraendo da 7 il valore del dado
  ottenuto). <br />
  Una partita a Tiletum si gioca in <strong>4 turni</strong>, ognuno composto di{" "}
  <strong>5 fasi</strong>:<ol>
    <li>
      <strong>Preparazione</strong>: si estraggono a caso i dadi che verranno
      utilizzati nel turno corrente, si lanciano e si posizionano sulla ruota;
    </li>
    <li>
      <strong>Azioni</strong>: a turno, ogni giocatore prende un dado dalla
      ruota, ne raccoglie le rispettive risorse, ottiene eventuali tessere bonus
      e poi esegue l'azione collegata. Questo finché non vengono svolte 3 azioni
      per giocatore. In qualsiasi momento il giocatore può completare degli
      incarichi, come ad esempio scambiare oro per risorse oppure completare
      contratti. Le azioni sono sei:{" "}
      <ul>
        <li>
          <strong>Architetto</strong>: spostare il meeple architetto, aggiungere
          colonne ad una cattedrale o prendere una tessera bonus dalla città in
          cui si trova questo meeple;{" "}
        </li>
        <li>
          <strong>Mercante</strong>: spostare il meeple mercante, costruire una
          casa o prendere una tessera bonus dalla città in cui si trova questo
          meeple;{" "}
        </li>
        <li>
          <strong>Personaggio</strong>: prendere una tessera personaggio,
          cambiare tutte le tessere personaggio disponibili e piazzare una
          tessera personaggio negli edifici sulla propria plancia;
        </li>
        <li>
          <strong>Contratto</strong>: prendere una tessera contratto e scambiare
          risorse;
        </li>
        <li>
          <strong>Re</strong>: avanzare nel tracciato del Re (vedi dopo);{" "}
        </li>
        <li>
          <strong>Jolly</strong>: eseguire una delle 5 precedenti.
        </li>
      </ul>
    </li>
    <li>
      <strong>Re</strong>: Il tracciato del Re indica quanti punti si faranno (o
      si perderanno) nel turno in corso e chi sarà il primo giocatore nel turno
      successivo.
    </li>
    <li>
      <strong>Fiera</strong>: in ognuno dei 4 turni, si otterranno punti in modo
      diverso a seconda della fiera che si sta svolgendo. Per prendere parte a
      una fiera è necessario che il meeple mercante sia nella città dove questa
      fiera è in corso oppure che una casa sia stata precedentemente costruita.
      Si segnano i punti.
    </li>
    <li>
      <strong>Pulizia</strong>: ci si prepara per il prossimo turno.
    </li>
  </ol>
  Al termine della partita, si sommano ai punti già collezionati quelli prodotti
  dalla quantità di colonne e case costruite, quelli provenienti dagli edifici
  popolati con i personaggi e si arrotonda con le risorse rimaste. Inutile dire
  che chi ha più punti è il vincitore.
</Rules>

<img src="./game2.jpg" alt="Tiletum" />

<Feedback>
  Cosa?!? Tia recensisce anche giochi <strong>senza carte</strong>?!? Ogni tanto
  lo faccio. <br />
  Avete presente la sensazione che provate nell'incastrare <strong>
    combo su combo
  </strong>, di trasformare un'azione a prima vista stupida in qualcosa di colossale
  e di sentirvi i <strong>re del mondo</strong>? Se la conoscete e vi piace, Tiletum
  fa per voi. <br />
  Il gioco gira senza troppi intoppi, tutto è chiaro, è un continuo{" "}
  <strong>tenere in equilibrio</strong> le risorse e le azioni, le une non hanno
  senso senza le altre… ma non si possono ottenere assieme (cioè non
  abbastanza)!
  <br />
  Quello che vi chiede il gioco è di fare più punti degli altri giocatori, ma
  per farli bisogna andare alle fiere, completare contratti, guadagnare stima
  agli occhi de re, popolare i propri edifici con personaggi che vi faranno
  sentire il loro amore… e tutto questo toccando solamente{" "}
  <strong>12 dadi a partita</strong>. Facile no? <br />
  Ed è qui che entrano in gioco le combo. Ad esempio, posizionando un personaggio
  in un'abitazione, questo vi darà, un'azione architetto con la quale prendere la
  tessera nella città in cui è il vostro meeple per ricevere 3 risorse di lana, con
  la quale completare un contratto che oltre a darvi 7 punti vittoria, vi darà anche
  la possibilità di muovervi sulla mappa con il mercante. Questo è Tiletum… se siete
  bravi. <br />
  Parlando di difetti, il <strong>setup è molto lento</strong> e noioso
  soprattutto se giocate sempre con un numero di giocatori sempre diverso (nel
  mio caso ho provato il gioco con 2, 3 e 4 giocatori) e quindi bisogna passare
  in rassegna tutte le tessere personaggio, contratto ecc e dividerle a seconda
  del numero di giocatori (con un paio di ziplock passa la paura). <br />
  Ma una volta preparato è un gioco che si <strong>spiega in 15 minuti</strong>,
  che offre molta profondità e che garantisce una certa libertà nel perseguire le
  proprie strategie: ad esempio, spendendo due oro è possibile aumentare / diminuire
  di 1 un dado sulla ruota subito prima di scegliere l'azione, e quindi eseguirne
  una diversa da quella decisa dal caso. <br />
  Non consiglierei di giocarlo con gente "meno skillata" in questo genere di
  giochi, in quanto risulta frustrante che un giocatore riesca sempre a fare
  tutto con stile mentre l'altro arranca, come può succedere nel bellissimo{" "}
  <Link to="/reviews/sulle-tracce-di-marco-polo/">Marco Polo</Link> degli stessi
  autori. <br />
  Un altro punto (per quanto mi riguarda) negativo è la resa del <strong>
    tema
  </strong>, <strong>arido e algido</strong>, non si sente minimamente… ma non si
  può avere tutto, no? <br />
  Per concludere, Tiletum è una figata se vi piacciono le combo e vivere i dadi
  senza l'ansia di doverli tirare.
</Feedback>

<img src="./game3.jpg" alt="Tiletum" />
