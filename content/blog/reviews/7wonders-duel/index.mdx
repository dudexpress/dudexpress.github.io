---
date: "2022-08-22"
writer: Sasha
title: "7 Wonders Duel"
featureImage: cover.jpg
description: "Versione per 2 giocatori del rinomato 7 Wonders"
designer: Antoine Bauza - Bruno Cathala
publisher: Asmodee Italia - Repos Production
mechanisms:
  - Collezione set
  - Drafting
  - Fine improvvisa

score: 8
weight: 2
player_count: 2
player_count_official: "2"
playing_time: 30min
playing_time_official: 30min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 3
  - title: Longevità
    value: 3
  - title: Componenti
    value: 3
  - title: Portabilità
    value: 3

dungeondice_url: https://www.dungeondice.it/100-7-wonders-duel.html
getyourfun_url: https://www.getyourfun.it/0303-7-wonders-duel-giochi-per-2-giocatori.html?fast_search=fs
fantasia_url: https://fantasiastore.it/it/grandi-classici/3907-7-wonders-duel.html
---

<Setting>
  In 7 Wonders Duel dovrete sviluppare la Città più potente dell’antichità,
  sconfiggendo l’avversario attraverso strategie militari, scoperte scientifiche
  e grandi costruzioni.
</Setting>

<img src="./game1.jpg" alt="7 Wonders Duel" />

<Rules>
  Una partita a <em>7 Wonders Duel</em> si divide in tre Epoche, in ciascuna
  delle quali si gioca con uno specifico mazzo di <strong>carte</strong>; lo
  scopo di ciascun giocatore è quello di costruire la propria “città” formata
  dalle più svariate <em>Strutture</em>, rappresentate dalle carte, e realizzare
  le 4 Grandi <em>Meraviglie</em> del mondo che sceglie all’inizio della partita
  (tramite una meccanica di draft).&nbsp;
  <br />
  Ciascuna carta, Struttura o Meraviglia, necessita di specifiche{" "}
  <em>risorse e/o monete</em> per poter essere realizzata; inoltre, esistono 7
  tipi diversi di Strutture: carte marroni e grigie che forniscono risorse;
  carte blu che valgono punti vittoria; carte verdi che danno punti vittoria e
  un simbolo scientifico; carte gialle che producono monete, risorse, punti;
  carte rosse che aumentano la potenza militare; carte viola che valgono punti
  vittoria.
  <br />
  <strong>Durante il proprio turno</strong>, ciascun giocatore sceglie una delle
  carte disponibili dallo schema al centro del tavolo e, successivamente, potrà
  svolgere una delle seguenti azioni:
  <br />
  <ul>
    <li>
      costruire la Struttura scelta pagando l’eventuale costo in monete e/o
      risorse (le risorse sono date dalla produzione delle proprie carte, non
      sono elementi fisici del gioco)
    </li>
    <li>scartare la carta per ottenere monete</li>
    <li>
      costruire una Meraviglia, posizionando la carta scelta (di cui non va
      pagato il costo) al di sotto della Meraviglia che si vuole realizzare, a
      patto di avere risorse e/o monete a sufficienza per la costruzione.
    </li>
  </ul>
  <br />
  In 7 Wonders Duel è possibile <strong>vincere in 3 modi</strong>:
  <ul>
    <li>
      per <em>supremazia militare</em>: se un giocatore, attraverso gli Scudi
      forniti dalle carte rosse, riesce a portare la pedina Conflitto nella
      casella finale del tracciato sul lato dell’avversario, vince
      immediatamente la partita.
    </li>
    <li>
      per <em>supremazia scientifica</em>: se un giocatore raccoglie 6 simboli
      scientifici diversi, attraverso le carte verdi ed eventuali segnalini
      Progresso, vince immediatamente la partita.
    </li>
    <li>
      per <em>vittoria civile</em>: alla fine della terza Epoca, se non si sono
      verificate le vittorie immediate per supremazia, si passa al calcolo dei
      punti vittoria dati dalle proprie Strutture e Meraviglie realizzate, dalla
      posizione sul tracciato militare e dalle monete avanzate; il giocatore con
      il punteggio più alto vince.
    </li>
  </ul>
</Rules>

<img src="./game2.jpg?t=1" alt="7 Wonders Duel" />

<Feedback>
  Penso che 7 Wonders sia un gioco pluripremiato non a caso, essendo
  perfettamente ben riuscito anche in questa versione per 2 giocatori.
  <br />
  Un <strong>gioco di strategia di livello medio-facile</strong>, profondo ma al
  tempo stesso <strong>adatto a tutti</strong>, consentendo di inquadrare
  pienamente le sue meccaniche già dopo un paio di partite. La durata, inoltre,
  è relativamente contenuta, quindi si presta ad essere intavolato spesso in
  ogni situazione.
  <br />
  Di questi tempi, inoltre, un titolo del genere ha decisamente il merito di
  venire incontro, come molti altri del resto, alle esigenze di giocatori privi
  di un vasto gruppo di gioco e che si trovano più spesso solamente in coppia.
  <br />
  La componente “fortuna” è limitata all’ordine con cui vengono posizionate le
  carte al centro del tavolo: per il resto, c’è ampio spazio per strategia e
  pianificazione.
  <br />
  Una nota “negativa” forse va riscontrata nella grafica delle carte, pur molto
  bella, che dovrebbe dare senso all’ambientazione, ma che dopo qualche partita
  viene totalmente ignorata, dato che i giocatori finiscono per focalizzarsi
  solamente sul bonus che ogni carta offre.
  <br />
  In conclusione, 7 Wonders Duel è senza dubbio un <strong>must-have</strong>,
  uno di quei giochi che chiunque dovrebbe avere in collezione, che sia neofita
  o veterano dei GDT.
</Feedback>

<Instagram id="Chj3nWODtKh" />