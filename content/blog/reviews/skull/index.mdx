---
date: "2022-08-10"
writer: Dadi-Daddy
title: "Skull"
featureImage: cover.jpg
description: “Lo so che lì sotto c’è un teschio… Lo so… Subdolo ingannatore...”
designer: Hervé Marly
publisher: Asmodee Italia
mechanisms:
  - Bluff
  - Asta
  - Gestione mano
  - Eliminazione giocatori

score: 7
playing_time: 30min
playing_time_official: 15-45min
weight: 2
player_count: 5
player_count_official: "3-6"

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 3
  - title: Longevità
    value: 3
  - title: Componenti
    value: 3
  - title: Portabilità
    value: 5

dungeondice_url: https://www.dungeondice.it/6860-skull.html
getyourfun_url: https://www.getyourfun.it/03299-skull-giochi-di-carte.html
fantasia_url: https://fantasiastore.it/it/giochi-semplici-e-family-games/7340-skull.html
---

<Setting>
  12 agosto 1921: terminato il viaggio intorno al mondo, degli avventurosi
  esploratori sbarcavano a San Francisco con un bel carico di souvenir, tra i
  quali numerosi incantevoli fiori e… teschi. Decoratissimi e barocchissimi
  teschi. Fiesta de los muertos? L’ultima avventura alla Indiana Jones? Per
  nulla: ma sarà ugualmente bene non disturbare il riposo degli antenati, o
  oggi, a distanza di più di un secolo, toccherà a voi perdere una delle vostre
  preziose vite...
</Setting>

<img src="./game1.jpg" alt="Skull" />{" "}

<Rules>
  Lo scopo del gioco è quello di vincere 2 sfide prima degli altri giocatori.{" "}
  <strong>Vincere una sfida</strong> significa girare un certo numero di
  dischetti tra quelli che sono stati giocati sui tappetini senza rivelare alcun
  teschio. <br />
  Il gioco si sviluppa essenzialmente in <strong>3 Fasi</strong>:<ul>
    <li>
      durante la <strong>Fase 1</strong>, a partire dal{" "}
      <em>secondo giocatore</em> ognuno in senso orario piazza{" "}
      <strong>uno dei propri dischetti</strong> dalla propria mano a faccia in
      giù sul proprio tappetino, senza rivelarlo agli altri;
    </li>
    <li>
      nella <strong>Fase 2</strong> il primo giocatore (ovvero l’ultimo ad aver
      collocato il suo primo dischetto) è il primo a poter scegliere se{" "}
      <strong>aggiungere un dischetto extra</strong> sul proprio tappetino prima
      di cedere il turno al giocatore successivo, oppure se{" "}
      <strong>lanciare una sfida</strong>, ovvero avviare un’asta dichiarando il
      numero di dischetti che intende rivelare tra quelli giocati; dopo di lui,
      se l’asta non è lanciata, il giocatore successivo è posto di fronte alla
      stessa scelta, altrimenti deve dichiarare un numero maggiore di dischetti
      o passare;
    </li>
    <li>
      nella <strong>Fase 3</strong> il giocatore che si è aggiudicato l’asta -
      detto <em>Sfidante</em> - girerà il numero di dischetti dichiarato,
      cominciando da tutti i propri e proseguendo ogni volta con il dischetto
      più in cima sulla pila di qualsiasi altro giocatore, finché non avrà
      rivelato un teschio o un numero di fiori pari al numero scommesso.
    </li>
  </ul>
  Ci sono sostanzialmente due<strong>esiti dell’asta</strong>: se il giocatore
  ha rivelato un teschio, interrompe il suo turno ed elimina uno dei propri
  dischetti dalla sua mano (casualmente o no, a seconda che il teschio rivelato
  appartenga a un altro giocatore o allo <em>Sfidante</em> stesso). Se il
  giocatore ha rivelato solo fiori, gira il proprio tappetino sull’altro lato, a
  segnalare che ha già vinto una Sfida. In ogni caso, lo Sfidante diventa il
  primo giocatore del Round successivo.
  <br />
</Rules>

<img src="./game2.jpg" alt="Skull" />{" "}

<Feedback>
  <em>Skull</em> è essenzialmente un gioco strategico di bluff, nel quale ogni
  giocatore è chiamato ad osservare attentamente il comportamento degli altri,
  come in una partita a poker. L’atto di piazzare un dischetto può divenire una
  superba performance teatrale, nel gruppo giusto, ma questa teatralità non è
  una precondizione al divertimento. Che siate istrionici o meno, vi basterà una
  spolverata di scaltrezza e un pizzico di fortuna per sogghignare soddisfatti
  di fronte alla frustrazione degli avversari, quando scopriranno un teschio
  sperando in un fiore. <br />
  Come in tutti i giochi di bluff che si rispettino, ogni turno porterà con sé una
  straordinaria dose di imprevedibilità e solo i più furbi potranno reclamare una
  doppia vittoria al tavolo. <br />
  Il paragone con il Perudo sorge spontaneo, ma il livello di calcolo qui è meno
  sottile e più intuitivo: occorre conoscere l’avversario e riconoscerne lo
  sguardo subdolo per ottenere un vantaggio schiacciante. <br />
  In definitiva, più che di un party game, come si legge talvolta in qualche recensione,
  siamo in presenza di un solido filler che allieterà molte occasioni di divertimento
  e vi chiederà di essere intavolato spesso con tanti gruppi diversi.
</Feedback>

<Instagram id="ChE3ub-ji5N" />
