---
type: "review"
date: "2023-06-28"
writer: Tia
title: "That sound game"
featureImage: cover.jpg
description: 'Fai "BANG" con la bocca!'
designer:
  - that sound game

publisher: []

mechanisms:
  - Party game
  - Destrezza
  - Comunicazione limitata

score: 7
weight: 2
player_count: 8
player_count_official: "4-99"
playing_time: 40min
playing_time_official: 60-120min

sidebar_votes:
  - title: Complessità
    value: 2
  - title: Preparazione
    value: 1
  - title: Fortuna
    value: 5
  - title: Longevità
    value: 4
  - title: Componenti
    value: 4
  - title: Portabilità
    value: 5
---

<Setting>
  Ti sei mai trovato ad emettere <strong>suoni strani con la bocca</strong> nel
  tentativo di imitare l'ambiente circostante? Pensa a quante volte hai
  cantilenato "ninoninoooo", quante volte hai fatto "du dum tss" muovendo le
  mani a ritmo, o quante volte hai provato a rispondere a un cane con un tuo
  rispettabilissimo "woff woff".
  <br />
  Ti sei sentito stupido? A me succede… e più di quanto vorrei! <br />
  That sound game è proprio questo: <strong>
    sentirsi stupidi facendo suoni
  </strong>.
</Setting>

<img src="./game1.jpg" alt="That sound game" />

<Rules>
  Dividetevi in gruppi di almeno 2 persone, per un massimo di 4 gruppi: più
  persone ci sono nel singolo gruppo, meglio è.
  <br />
  Ogni turno, una squadra gioca e cerca di indovinare tanti più suoni possibili
  emessi da uno di loro. Ovviamente, non si possono scegliere i suoni da fare,
  ma bisogna (provare a) replicare quelli indicati dalle varie carte che
  verranno pescate dal mazzo scelto con un lancio di dado.
  <br />
  Ci sono 5 mazzetti, 5 categorie:
  <ul>
    <li>
      <strong>Action</strong>: camminare, tagliare l'insalata, …
    </li>
    <li>
      <strong>Incident</strong>: pioggia di meteoriti, …
    </li>
    <li>
      <strong>The P's</strong> (people, places and personas): cantante lirico,
      ristorante, …
    </li>
    <li>
      <strong>Nature</strong>: moffetta, deserto, …
    </li>
    <li>
      <strong>Object</strong>: asciuga capelli, forbice, …
    </li>
  </ul>
  Nel caso in cui non si riesca a indovinare, la vostra squadra può comunque
  decidere di passare.
  <br />
  Ogni carta indovinata in 1 minuto (il tempo a disposizione per il turno di
  ciascuna squadra), vi farà guadagnare i punti indicati, ogni carta "passata",
  ne regalerà uno agli avversari.
  <br />
  Inoltre, questi possono fare ulteriori punti gridando "<strong>STEAL</strong>"
  ed utilizzando una delle due relative carte che hanno a disposizione: quando
  ciò avviene il gioco si ferma e chi ha giocato la carta avrà una sola
  possibilità di rubare i punti in palio, indovinando il suono al posto della
  squadra che sta giocando: se ciò avviene, si fanno punti e si ri-ottiene la
  carta altrimenti la si perde per sempre. <br />
  Alla fine della partita, chi fa più punti (potete decidere voi quando fermarvi),
  vince!
</Rules>

<img src="./game2.jpg" alt="That sound game" />

<Feedback>
  That Sound Game è strano, ti fa emettere dei suoni che non pensavi che avresti
  emesso mezzo secondo prima. Per quanto tu abbia un'idea del{" "}
  <strong>suono</strong> che produce un <strong>tagliaerba</strong>, stai pur
  certo che, molto più spesso di quanto tu creda, gli altri non riusciranno a
  decifrarlo nonostante per te sia, in quel momento, la cosa più chiara
  dell'universo. <br />
  Anche perché, diciamolo, come si fa il suono di un macina caffè?
  <br />
  Se questo non vi basta per sentirvi idioti, vi raccomando la <strong>
    x-tension
  </strong>, l'espansione HOT o comunque malata. In questo caso, alcune carte marchiate
  con una X verranno mescolate assieme a quelle "normali". Succederà che imitando
  il verso del delfino, la tua squadra penserà che stai godendo di piacere. Succederà.
  Invece era un innocuo delfino. Poveri delfini.
  <br />
  Vi siete domandati come mai si lancia un dado da 6 per scegliere una delle 5 categorie:
  bene, bravi! Una faccia rappresenta una <strong>A</strong>, che sta per "all-in",
  ovvero dove tutte le <strong>squadre giocano contemporaneamente</strong>, l'una
  contro l'altra.
  <br />
  Se siete curiosi di provare That Sound Game, è premuroso sottolineare che <strong>
    il gioco esiste solamente in inglese{" "}
  </strong>(da qui il "da provare" invece che "da avere") e che molti termini sono
  molto complessi da tradurre, quindi è <strong>
    necessario che tutte le persone al tavolo abbiano un buonissimo vocabolario
  </strong>.<br />E quindi come potrei concludere questa recensione se non con un….
  Ta-dah!
</Feedback>

<img src="./game3.jpg" alt="That sound game" />

<RandomLink title="That sound game" link="https://thatsoundgame.com/" />
