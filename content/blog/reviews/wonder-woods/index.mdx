---
date: "2022-12-02"
writer: LadyBugMeeple
title: "Wonder Woods"
featureImage: cover.jpg
description: "Visita un magico bosco e raccogli i più deliziosi funghi"
designer: Eli Thomas Wolf
publisher: HUCH!  - Blue Orange (EU)
mechanisms:
  - Asta
  - Deduzione
  - Maggioranze

score: 8
weight: 2
player_count: 3
player_count_official: "2-5"
playing_time: 15min
playing_time_official: 15min

sidebar_votes:
  - title: Complessità
    value: 1
  - title: Preparazione
    value: 1
  - title: Fortuna
    value: 4
  - title: Longevità
    value: 4
  - title: Componenti
    value: 4
  - title: Portabilità
    value: 4

dungeondice_url: https://www.dungeondice.it/29087-wonder-woods.html
getyourfun_url: https://www.getyourfun.it/010578-wonder-woods-giochi-per-famiglia.html
fantasia_url: https://fantasiastore.it/it/giochi-semplici-e-family-games/17765-wonder-woods.html
blasone_url: https://www.blasoneshop.it/catalogo-blue-orange/wonder-woods-361-2893
---

<Setting>
  In Wonder Woods ti troverai in una foresta incantata, dove la natura regna
  sovrana e dove mille segreti sono ancora da scoprire. In questo fantastico
  regno stai cercando prevalentemente funghi! Andrai in giro per la foresta con
  il tuo bel cestino di vimini e raccoglierai diverse varietà di funghi, che
  però non avranno tutti lo stesso valore! Riuscirai a raccogliere quello più
  redditizio e che ti farà vincere la partita?
  <br />
</Setting>

<img src="./game1.jpg" alt="Wonder Woods" />

<Rules>
  Ad ogni fungo viene assegnato un valore casuale (1; 3; 5; 7), sconosciuto a
  tutti i giocatori. L'obiettivo del gioco è quello di capire il valore di
  ciascun fungo e collezionare il maggior numero di funghi con un valore alto.
  La raccolta dei funghi avviene con un meccanismo di area majority: più cestini
  si investono in un tipo di fungo, più funghi di quel tipo si collezioneranno.
  <br />
  All'inizio del gioco a ogni giocatore verrà assegnata una mano di carte, le
  quali inizieranno a dare informazioni su alcuni funghi e, nel corso della
  partita, ci sarà la possibilità di rivelare qualche carta aggiuntiva. In
  questo modo, i giocatori potranno dedurre il valore di ciascun fungo e
  soprattutto quale valga la pena raccogliere.
  <br />
  Naturalmente non ci sarà mai la certezza assoluta di quale sia la scelta
  migliore: occorrerà quindi fidarsi un po' del proprio istinto!
  <br />
</Rules>

<img src="./game2.jpg" alt="Wonder Woods" />

<Feedback>
  Wonder Woods è un gioco molto semplice, divertente e spiritoso, che combina in
  modo molto interessante la deduzione e l'area majority, dando vita ad una
  dinamica estremamente veloce e semplice, che lo rende facile da intavolare con
  qualunque giocatore e in qualunque momento. Inoltre, i componenti sono di
  buona qualità: in particolare, i meeples che rappresentano i cestini di vimini
  e i funghi sono estremamente carini!&nbsp;
  <br />
  Ci si innamora di questo gioco dalla prima partita: consigliato caldamente ad
  ogni tipo di giocatore per concludere una serata giochi o per quando si hanno
  pochi minuti a disposizione.
  <br />
</Feedback>

<img src="./game3.jpg" alt="Wonder Woods" />
