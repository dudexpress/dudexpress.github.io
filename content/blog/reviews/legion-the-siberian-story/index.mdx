---
type: "review"
date: "2024-11-07"
writer: Tia
title: " Legion: The Siberian Story"
featureImage: cover.jpg
description: "“Tutto era gelato, anche il rumore.”"
designer:
  - David František Wagner

publisher:
  - Albi

mechanisms:
  - Maggioranze
  - Gestione mano
  - Gestione risorse
  - Poteri variabili

score: 7
weight: 2
player_count: 2
player_count_official: "2-4"
playing_time: 60min
playing_time_official: 60-90min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 2
  - title: Longevità
    value: 4
  - title: Componenti
    value: 5
  - title: Portabilità
    value: 3
---

<Setting>
  Nella <strong>Siberia</strong> del 1918, l’inverno avvolge ogni cosa come una morsa di ferro. È un mondo spezzato, dove la <strong>guerra civile</strong> ha frammentato le alleanze e le fedeltà, e le pianure desolate risuonano di conflitti sanguinosi tra fazioni rivali. Qui, lontano da tutto, la Legione Cecoslovacca è intrappolata in una terra straniera, combattendo non solo contro i bolscevichi ma anche contro bande di predoni, guerriglieri e contro la natura stessa. Il loro obiettivo è sfuggire a questo inferno di ghiaccio e tornare a casa, ma ogni passo è reso difficile dal gelo, dalla fame e dai nemici che li circondano.<br />
  Tra i soldati aleggia una costante incertezza. Ogni sguardo verso <strong>l'orizzonte bianco</strong> è una promessa di pericolo; ogni compagno potrebbe non sopravvivere al giorno successivo. Ma c’è anche un'ostinata determinazione che spinge i legionari a continuare. Gli uomini stringono tra le mani le poche armi e provviste rimaste, consapevoli che ogni errore potrebbe essere fatale. In questo scenario disperato, la speranza è un filo sottile, alimentato solo dal desiderio di sopravvivere e di non abbandonare i propri compagni in questa terra gelida e dimenticata.
</Setting>

<img src="./game1.jpg" alt=" Legion: The Siberian Story" />

<Rules>
  In Legion: the Siberian Story, i giocatori comandano un'unità militare e devono sopravvivere a <strong>quattro round</strong>, accumulando Punti Vittoria per ottenere la vittoria finale. Ogni round è composto da quattro fasi principali:<br />
  <ol>
    <li><strong>Reclutamento ed Equipaggiamento</strong>: i giocatori scelgono i loro personaggi e possono <strong>equipaggiarli con oggetti</strong> (armi, kit medici, cappotti) per potenziare le loro abilità.</li>
    <li><strong>Marcia</strong>: a turno, i giocatori <strong>inviano i loro personaggi</strong> su specifiche "trame", dove potranno combattere per ottenere Punti Vittoria. I personaggi devono avere le abilità richieste per accedere a ciascuna trama.</li>
    <li><strong>Ordini e Risoluzione degli Assalti</strong>: i giocatori utilizzano i loro ufficiali per assegnare <strong>ordini ai personaggi</strong>. Gli ordini, risolti in base a un ordine di turno, possono potenziare i combattenti, ritirare truppe o infliggere danni ai nemici.</li>
    <li><strong>Risoluzione della Trama</strong>: si calcola la <strong>potenza di combattimento</strong> di ciascuna fazione per determinare i vincitori delle trame. I vincitori guadagnano punti vittoria; i perdenti possono ottenere rifornimenti se hanno personaggi sopravvissuti.</li>
  </ol>
  Alla fine di ogni round, i personaggi sopravvissuti tornano al giocatore, mentre i feriti vanno nel cimitero. Si cambiano sia la passiva di turno che le trame in gioco e si prosegue con il prossimo round. La partita termina al quarto round, e il giocatore con più punti vince.
</Rules>

<img src="./game2.jpg" alt=" Legion: The Siberian Story" />

<Feedback>
  Legion: the Siberian Story è un gioco di <Link to="/mechanisms/maggioranze">maggioranze</Link> con un bel <strong>gimmick</strong> (un dettaglio volto a catturare l'attenzione del giocatore, senza però avere una reale funzione meccanica): il fatto di <strong>sovrapporre carte trasparenti a quelle del nostro soldato</strong> per migliorarlo, ferirlo o gelarlo. Per ottenere questo effetto, si inseriranno tutte queste carte nella stessa bustina, come in <Link to="/reviews/canvas/">Canvas</Link>.<br />
  Come negli altri giochi di maggioranze, la partita si gioca sul filo del rasoio e ogni carta che si va a giocare avrà un peso nella risoluzione a fine round per definire chi vincerà quella trama. In questo titolo, la cosa interessante è che <strong>vincere non è sempre la cosa che si vuole</strong>. Infatti, se da un lato vincere una trama porterà punti vittoria dall’altro annullerà la possibilità di ottenere risorse con le quali, successivamente, andare a migliorare le proprie schiere o a riabilitare gli ordini disponibili.<br />
  La rigiocabilità è abbastanza alta, in quanto il setup è casuale e ci sono tante trame da scoprire nel susseguirsi delle partite. <br />
  Il gioco gira senza intoppi, e si riesce a capire il flusso sin dal primo turno; ma è in due giocatori che il <strong>gioco splende</strong>, facendovi immergere in una guerra fredda di piccoli bluff e di scommesse con il proprio coraggio. Come nella maggior parte dei titoli che gioco, anche questo è caratterizzato da <strong>molta asimmetria</strong> dettata dai poteri che ogni fazione può esercitare attraverso i propri comandanti: conoscere tutte le abilità sarà una marcia in più per poter leggere il gioco prima che venga rivelato! <br />
  Un altro dettaglio che mi ha sorpreso di questo gioco è la produzione: <strong>i due inserti sono spaziali</strong> e troverete già <strong>le bustine all'interno della scatola</strong> (altrimenti sarebbe difficile giocarci). Queste ultime, però, sarebbe stato meglio se fossero state in grado di contenere ulteriori carte trasparenti; dopo la quarta, lo spazio era davvero limitato (anche se è successo una volta su molte partite).<br />
  Considerando che non sono solito giocare giochi di maggioranze, il gimmick che hanno deciso di introdurre con questo titolo mi ha sorpreso, mi ha invogliato a provarlo e mi ha fatto venire voglia di giocarlo molte volte!
</Feedback>

<img src="./game3.jpg" alt=" Legion: The Siberian Story" />
