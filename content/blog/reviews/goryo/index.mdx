---
type: "review"
date: "2023-05-10"
writer: Angelo M Pero
title: "Goryo"
featureImage: cover.jpg
description: "Uno spirito vendicativo si aggira per le stanze del palazzo dell'antica Edo..."
designer:
  - Andrea Candiani

publisher:
  - GateOnGames

mechanisms:
  - Movimento a griglia
  - Deduzione

score: 7
weight: 2
player_count: 2
player_count_official: "2"
playing_time: 20min
playing_time_official: 20-30min

sidebar_votes:
  - title: Complessità
    value: 2
  - title: Preparazione
    value: 3
  - title: Fortuna
    value: 2
  - title: Longevità
    value: 3
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/18568-goryo.html
magicmerchant_url: https://magicmerchant.it/catalogue/goryo-42250/
getyourfun_url: https://www.getyourfun.it/0559-goryo-giochi-per-2-giocatori.html
fantasia_url: https://fantasiastore.it/it/giochi-per-esperti/13660-goryo.html
lsgiochi_url: https://www.lsgiochi.it/product/9978582/goryo
---

<Setting>
  Nell'antico castello di Edo una terribile vendetta sta per consumarsi. Un
  Goryo, uno spirito vendicativo, si è appena manifestato nelle stanze del
  palazzo per riuscire a vendicarsi di uno smacco subito in vita dallo scaltro
  Shogun. Solamente i Samurai a guardia del palazzo possono impedire il misfatto
  ad opera di questa oscura presenza che farà di tutto pur di compiere una
  terribile vendetta a misura di… gatto!
  <br />
  Il Goryo cercherà di rompere gli oggetti custoditi nel palazzo, sfruttando la
  sua forma evanescente, mentre i Samurai dovranno coordinare i loro
  appostamenti per rintracciarne le mosse e intercettarlo.
</Setting>

<img src="./game1.jpg" alt="Goryo" />

<Rules>
  Goryo è un gioco di <strong>investigazione asimmetrico</strong> per 2
  giocatori.
  <br />
  Un giocatore assumerà il ruolo del <strong>Goryo</strong>, prendendo la
  plancetta della mappa, il pennarello, i cubetti movimento e lo schermo dietro
  al quale orchestrerà i suoi movimenti. L'altro, invece, impersonerà i{" "}
  <strong>4 Samurai</strong> che tenteranno di fermare lo spirito felino,
  spostandoli sulla mappa principale (composta da 4 stanze, ciascuna contenente
  una copia degli 8 oggetti) e aiutandosi con la plancia delle azioni dei
  Samurai. Il Goryo, inoltre, riceve dal sacchetto un oggetto "vincolato", che
  indicherà l'unico tipo di oggetto che non potrà rompere nel corso della
  partita.
  <br />
  Ogni round si articola in un turno del Goryo seguito da un turno dei Samurai.
  Nel turno del Goryo, il giocatore organizzerà i cubetti movimento sulla
  plancetta al riparo dello schermo: quando sarà soddisfatto, potrà dichiararlo
  e porre fine al suo turno.
  <br />
  Toccherà quindi ai Samurai. Fino a 3 di essi potranno compiere 2 azioni tra le
  seguenti 3:
  <br />
  <ul>
    <li>
      <strong>Movimento</strong>: il Samurai si sposta in una casella adiacente
      (questa è l'unica azione che può essere compiuta 2 volte dallo stesso
      Samurai nel medesimo turno);
    </li>
    <li>
      <strong>Indagine</strong>: il Samurai indaga sulla casella su cui si
      trova;
    </li>
    <li>
      <strong>Segugio</strong>: il Samurai indaga su una casella adiacente.
      <br />
      <strong>Indagare </strong>indica l'azione di chiedere al giocatore del
      Goryo se su quella casella si trova uno dei suoi cubetti movimento: se
      l'intuizione sarà corretta, il giocatore dei Samurai vi apporrà una pedina
      verde come promemoria; in caso contrario, la pedina sarà rossa.
    </li>
  </ul>
  Alla fine del round, il Goryo rivela il posizionamento dei cubetti movimento: per
  ogni due indagini corrette dei Samurai (che si accumulano tra un turno e l'altro),
  il giocatore che li controlla prenderà un oggetto dal sacchetto, escludendo quindi
  uno dei possibili oggetti vincolati del Goryo; quell'oggetto, inoltre, non potrà
  più essere rotto durante la partita. Il Goryo, invece, romperà l'oggetto su cui
  ha terminato il movimento. Inoltre, se uno dei Samurai si troverà sulla casella
  di arrivo del Goryo, lo coglierà in fallo e girerà uno dei 3 gettoni appositi (e
  prenderà un ulteriore oggetto dal sacchetto).
  <br />
  Accanto alla mappa, inoltre, sono presenti 8 tessere oggetto che indicano quali
  oggetti NON sono l'oggetto vincolato del Goryo (ed eventualmente segnano quelli
  "protetti" dai Samurai che il Goryo non può rompere).
  <br />
  La partita termina quando, alla fine di un round, si verifica una delle seguenti
  condizioni:
  <ul>
    <li>Sono stati rotti 5 oggetti (vittoria del Goryo);</li>
    <li>
      Rimane solo 1 degli 8 oggetti che non è ancora stato rotto/protetto, cioè
      l'oggetto vincolato (vittoria dei Samurai);
    </li>
    <li>
      Il Goryo rompe per sbaglio il suo oggetto vincolato (vittoria dei
      Samurai);
    </li>
    <li>
      I Samurai colgono sul fatto il Goryo tre volte (vittoria dei Samurai).
    </li>
  </ul>
</Rules>

<img src="./game2.jpg" alt="Goryo" />

<Feedback>
  La prima perplessità che sorge dopo aver letto il regolamento di questo gioco
  riguarda l'apparente <strong>sbilanciamento </strong>tra le condizioni di
  vittoria del Goryo e quelle dei Samurai (1 contro 3). D'altro canto, questa
  impressione sarà immediatamente smentita dalle prime partite, in cui ci si
  renderà presto conto che quello che il Goryo deve far per vincere è
  semplicemente seguire le regole, mentre il lavoro "sporco" tocca al Samurai,
  che dovrà anticipare le mosse dell'avversario e cercare di essere sempre un
  passo avanti.
  <br />
  Quest'esperienza, dopo un paio di partite stravinte dallo spirito felino,
  comincerà ad essere <strong>frustrante</strong>, ed è del tutto naturale:{" "}
  <em>Goryo </em>ha infatti una <strong>lenta curva di apprendimento</strong>,
  cosa che però può permettersi, data la durata molto contenuta e la possibilità
  di scambiarsi i ruoli tra una partita e l'altra, per cercare di immedesimarsi
  nell'avversario e prevederne le macchinazioni. Sul lungo termine, infatti, i
  piatti della bilancia saranno riequilibrati dall'esperienza del Samurai, che
  potrà contare sulla prevedibilità della strategia del Goryo, il quale dovrà
  dare fondo ad una forte immaginazione strategica per riuscire a sfuggirgli.
  <br />
  Una volta raggiunta questa situazione, <em>Goryo </em>potrà facilmente essere
  consacrato come "comfort game", quel titolo che può essere tirato fuori una
  volta ogni tanto quando si ha voglia di un'esperienza{" "}
  <strong>familiare ma stimolante</strong>.<br />
  Ma una buona parte del make-it-or-break-it di questo gioco la fa la <strong>
    produzione
  </strong>, su cui ci sono tante (e non sempre coerenti) parole da spendere.
  <br />
  La componentistica è incredibilmente ricca, sia nella qualità che nella quantità,
  il che - visto il prezzo - non è una cosa da poco. Tuttavia, più lo si gioca, più
  si ha la sensazione che ci si trovi davanti ad un gioco "overproduced".
  <br />
  Alcune delle operazioni di set up e diversi componenti legati al tenere traccia
  delle azioni finiscono per risultare del tutto <strong>superflui</strong>. Io,
  personalmente, ho incollato le 32 caselle degli oggetti su dei fogli, invece di
  disporli ad ogni partita nello stesso ordine (cosa che non porta alcun vantaggio
  significativo in termini di fruibilità del gioco). E anche la plancia con le azioni
  dei Samurai può tranquillamente ridursi ad uno schema mentale.
  <br />
  A parte questo, Goryo può contare su una produzione davvero fuori dal comune nella
  sua fascia di prezzo, e in cui i materiali, al di là del valore estetico, sono
  stati studiati in modo da supportare perfettamente il gameplay, che - va detto
  - è strutturato in diversi livelli di astrazione.
  <br />
  In conclusione, Goryo è un titolo che non convince da subito, ma che sa sicuramente
  ammaliare i giocatori con un'atmosfera fumosa e delle forti pennellate tattiche
  che riescono ad evocare l'ambientazione promessa dalla scatola. Al riparo dal suo
  schermo, il Goryo avrà un grande controllo sulla partita, mentre ai Samurai rimarrà
  l’impressione di muoversi alla cieca, proprio come se stessero dando la caccia
  ad un’entità invisibile. Mano a mano che la partita procederà, ai Samurai sembrerà
  di vederci chiaro e, se saranno abbastanza in gamba, potranno addirittura riuscire
  ad accerchiare il Goryo, senza lasciargli via di scampo.
</Feedback>

<img src="./game3.jpg" alt="Goryo" />
