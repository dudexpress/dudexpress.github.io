---
redirect_from:
  - /wonder-book/
date: "2022-03-11"
writer: Tia
title: Wonder Book
featureImage: cover.jpg
description: Un libro capace di contenere un intero mondo
designer: Martino Chiacchiera - Michele Piccolini
publisher: dV Giochi
mechanisms:
  - Cooperativo
  - Narrativo
  - Uso di dadi
  - Poteri variabili

score: 8
weight: 2
player_count: 4
player_count_official: "1-4"
playing_time: 60min
playing_time_official: 60-90min

sidebar_votes:
  - title: Complessità
    value: 2
  - title: Preparazione
    value: 2
  - title: Fortuna
    value: 4
  - title: Longevità
    value: 2
  - title: Componenti
    value: 4
  - title: Portabilità
    value: 3

dungeondice_url: https://www.dungeondice.it/24997-wonder-book.html
getyourfun_url: https://www.getyourfun.it/03841-wonder-book-giochi-avventura.html
fantasia_url: https://fantasiastore.it/it/giochi-per-esperti/12937-wonder-book.html
blasone_url: https://www.blasoneshop.it/catalogo-dv-giochi/wonderbook-102-1118
pandoragames_url: https://pandoragames.it/collections/nuovo/products/wonder-book
---

<Setting>
  C'era una volta Oniria, il mondo di un'antica civiltà di draghi.
  <br />
  C'era una volta un tempo in cui Oniria era unita, senza distinzione tra luce e
  oscurità.
  <br />
  C'era una volta la pace.
  <br />
  Ora, Oniria è divisa in due regioni: la luminosa Upperworld e l'oscura
  Underworld. Upperworld è una terra fiorente e abitata da draghi lucenti, che
  danzano e respirano magia. Underworld, invece, è un groviglio di nere caverne
  brulicanti di creature schive e furtive.
  <br />
  L'unico modo per accedere ad Oniria è il Wonder Book, un antico tomo rinchiuso
  in una torre abbandonata, capace di aprire un portale per i nostri eroi: Ken,
  Tina, Lara e Sid.
  <br />
  Ora il Wonder Book è sul vostro tavolo, pronto per essere aperto e per far
  apparire il mondo di Oniria. Sta aspettando solamente voi.
  <br />
  Riuscirete a salvarla?
</Setting>

<img src="./game1.jpg" alt="Wonder Book" />

<Rules>
  Dopo aver scelto lo scenario, da svolgere in ordine dal primo al sesto, e dopo
  aver preparato le 5 clessidre, si gira la prima carta del mazzo e si inizia a
  leggere. Si viene così catapultati nel mondo di Oniria e si viene a conoscenza
  del susseguirsi degli eventi, degli obbiettivi che si dovranno compiere e
  delle prove che si andranno ad affrontare.
  <br />
  Ogni giocatore, impersonando uno dei quattro ragazzi, compirà, ogni turno, tre
  azioni tra queste: muovere, attaccare i Wyrm (i nemici), passare oggetti ai
  compagni, raccogliere scintille o attivare attività speciali.
  <br />
  Come funziona l'attacco? Ogni ragazzo ha abilità e attacchi diversi, che
  andranno a espandersi durante il corso delle varie campagne. Attaccare
  significa leggere sulla carta del personaggio quanti dadi lanciare e quanti
  nemici sarà possibile colpire. L'attacco, solitamente, fa un danno a un Wyrm
  che, dopo essere stato azzoppato, al raggiungimento delle due ferite, lascerà
  il mondo di Oniria.
  <br />
  Cosa è una scintilla? È una delle monete del gioco, una pietra che, se
  scartata, permette di attivare delle abilità speciali.
  <br />
  Gli scenari, inoltre, vi porteranno a dover prendere delle decisioni che
  andranno minimamente a caratterizzare la vostra storia, spingendovi così a
  cercare di fare la scelta giusta (o meglio la più coerente). In caso di errore
  si rischia di avere una ricompensa minore o un piccolo malus.
  <br />
  Una volta che tutti i ragazzi hanno giocato, nell'ordine che vogliono,
  toccherà ai Wyrm: si pescherà una carta nemico e si farà quanto scritto. È in
  questa fase che i nemici verranno a cercarvi e ad "accarezzarvi" come solo
  loro sanno fare, provocando un danno per ogni attacco. Se il personaggio
  raggiunge i zero punti vita, niente paura: risorge... sacrificando però una
  clessidra, che si volterà sul lato grigio. Le clessidre colorate (ovvero non
  grigie) non sono altro che il punteggio, il voto, con il quale si completerà
  lo scenario: più sono, meglio è.
</Rules>

<img src="./game2.jpg" alt="Wonder Book" />

<Feedback>
  Come avete capito, Wonder Book è un ottimo titolo introduttivo, basato su una
  bella storia capace di coinvolgervi e di non farvi staccare dalla plancia fino
  alla sua conclusione.
  <br />
  Aprire un pop-up book è sempre una bellissima esperienza e fa tornare indietro
  a quei begli anni in cui l'unica preoccupazione era quella di non perdere la
  puntata dei BikerMice su BimBumBam.
  <br />
  Il gioco, di per sè, è semplice e adatto a tutti, soprattutto ai bambini
  (dagli 8/10 anni) che stanno facendo i primi passi nel mondo dei giochi da
  tavolo.
  <br />
  Inoltre, questo titolo, porta a galla tematiche molto attuali, come il
  bullismo e il razzismo, appiglio da poter cogliere per parlarne con i più
  piccoli in modo leggero.
  <br />
  Ad esempio Ken, uno dei quattro ragazzi, è vittima di bullismo per le sue
  origini straniere che lo hanno portato a ripudiare le sue radici; Tina è una
  ragazza cresciuta in un ambiente familiare complicato, a tal punto da chiamare
  il suo cane Cupido, nella speranza che questo riavvicinasse i suoi genitori;
  Lara è una ragazza tutta pepe che finiva spesso a fare rissa con gli altri
  bimbi che facevano nonnismo su suo fratello; ed infine Sid è un ragazzo
  irrequieto, cresciuto con una famiglia composta da un padre militare, sempre
  via per lavoro.
  <br />
  Cambiando discorso, a livello materico è davvero ben fatto e il libro è
  davvero resistente, gli inserti nella scatola davvero ben fatti.
  <br />
  Se vogliamo trovare un po' di lati negativi, possiamo dire che le miniature
  dei Wyrm sarebbe stato bello se fossero state un po' diversificate e che sei
  scenari sono pochi anche perché, una volta giocati, non ti sfidano abbastanza
  per rigiocarli nuovamente, dato che si sa già cosa succederà.
  <br />
  Nonostante questo, io ne consiglio sicuramente una partita e vi assicuro che
  ogni volta che lo mostro ad amici, lo vogliono provare immediatamente.
</Feedback>

<Instagram id="Ca9Y4lQDBNs" />
