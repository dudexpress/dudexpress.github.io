---
type: "review"
redirect_from:
  - /feralis/
date: "2022-03-25"
writer: Angelo
title: "Feralis: Obscure land"
featureImage: cover.jpg
description: "Welcome to the darkness"
designer: Luca Vincitore - Gildo di Marino - Nestore Mangone
publisher: Deer games studio
mechanisms:
  - Drafting
  - Gestione risorse
  - Deck building

score: 8
playing_time: 40min
playing_time_official: 30-60min
weight: 4
player_count: 2
player_count_official: "2"

sidebar_votes:
  - title: Complessità
    value: 4
  - title: Preparazione
    value: 2
  - title: Fortuna
    value: 3
  - title: Longevità
    value: 4
  - title: Componenti
    value: 4
  - title: Portabilità
    value: 3

kickstarter_url: https://www.kickstarter.com/projects/deergames/feralis-obscure-land
---

<Setting>
  Feralis è un mondo oscuro e brutale dove creature di ogni genere e razza
  vivono in conflitto tra di loro. Vestirai i panni di un <strong>Aesyr</strong>,
  un dio senza tempo di questa dimensione, pronto a scontrarsi con altri suoi pari
  per chissà quale motivo: gloria, potere o semplicemente per pura noia. Potenti
  eserciti saranno evocati, e solo tu potrai comandare le potenti creature che popolano
  questo regno. Ce la farai o perirai nel provarci?
</Setting>

<img src="./game1.jpg" alt="Feralis" />

<Rules>
  Feralis è un gioco di carte per 2 giocatori, in cui ogni giocatore prenderà il
  comando di una delle potenti razze che popolano questo regno e vestirà i panni
  di uno dei loro <strong>Aesyr</strong>.<br />
  Ad inizio partita, ogni giocatore dovrà scegliere quindi una divinità, con gli
  eventuali segnalini Catalizzatori e le relative abilità Divine. Come in un classico
  gioco di carte 1vs1, ogni giocatore dovrà evocare creature turno dopo turno e usare
  abilità per portare a zero punti vita l'avversario. Ma entriamo nel dettaglio e
  analizziamo le particolarità di questo fantastico gioco.
  <br /> Innanzitutto, in Feralis le creature non saranno evocate direttamente,
  bensì andranno prima <strong>incubate</strong>. Il tempo è una risorsa davvero
  importante: sia le abilità che le creature potranno essere giocate solo dopo
  un tot di turni. È qui che verranno in soccorso i{" "}
  <strong>Catalizzatori</strong>, potenti artefatti che permettono di modificare
  il tempo. Ogni creatura in Feralis presenta un lato <strong>Richiamo</strong>{" "}
  e uno <strong>Risveglio</strong>. Ogni lato avrà le sue abilità, i suoi punti
  attacco e la sua velocità, rendendo ogni creatura davvero unica. Quando
  decidiamo di mettere una creatura nell'incubatrice potremo scegliere da che
  lato evocarla, tenendo presente però che se una creatura muore mentre è girata
  sul lato Richiamo, potrà ritornare nell'incubatrice girata dal lato Risveglio;
  non succede il contrario, ovvero se la creatura viene distrutta in modalità
  Risveglio, il giocatore è costretto a scartarla. Le creature in Feralis
  possono avere 3 diverse Costituzioni: <strong>Fisico</strong>,{" "}
  <strong>Corrotto</strong> o <strong>Ombra</strong>, che determineranno
  vantaggi o svantaggi durante lo scontro con altre creature. I giocatori,
  durante il loro turno, potranno usare le abilità Divine attive, attivare
  l'abilità del proprio Aesyr, usare un Catalizzatore o far attaccare le proprie
  creature.
  <br /> Una creatura può attaccare direttamente l'Aesyr avversario se non sono presenti
  creature avversarie con il segnalino <strong>Difensore</strong> (posizionati al
  momento dell'evocazione: ce ne sono solo tre e vengono scartati una volta che la
  creatura è sconfitta). Invece, se una creatura ne attacca un'altra, infliggerà
  danno per prima quella più <strong>rapida</strong>, al netto di tutti i modificatori.
  Il gioco termina se uno dei due Aeyrs arriva a zero punti vita.
</Rules>

<img src="./game2.jpg" alt="Feralis" />

<Feedback>
  Premetto che ho potuto giocare solo al prototipo, quindi eventuali
  bilanciamenti di carte e materiali potranno cambiare nel corso della campagna
  Kickstarter, oltre ovviamente all'aggiunta di nuove carte, razze e Stretch
  goals.
  <br />
  “Feralis: Obscure land” è davvero una chicca. Un gioco di carte ben
  strutturato e bilanciato. Per gli amanti del deck building o per vecchi
  giocatori di Magic che cercano qualcosa di nuovo, penso che questo titolo sia
  un'ottima alternativa. La profondità strategica è davvero alta, ponendo i
  giocatori di fronte a numerose scelte in ogni momento della partita. La
  pianificazione delle combo e delle evocazioni delle creature sarà il fulcro
  principale delle vostre strategie.
  <br /> La possibilità di costruire il proprio mazzo di carte porta la rigiocabilità
  e la longevità di questo titolo alle stelle. Ogni creatura presenta peculiarità
  davvero uniche, non solo grazie alle diverse tipologie di Costituzione, ma anche
  alla struttura a due lati di ogni carta. D'altra parte, questo stesso aspetto rende
  il titolo non proprio adatto a tutti. La paralisi d'analisi dovuta alle innumerevoli
  possibilità e alla complessità delle varie strategie da poter costruire alzano
  l'asticella della difficoltà non di poco. Dover gestire diverse carte sul campo
  di battaglia, i tempi di incubazione e di attivazione delle varie abilità Divine
  e le numerose abilità che ogni creatura possiede, senza contare le tre diverse
  Costituzioni e i parametri di velocità e attacco di ognuna di esse, in alcuni momenti
  vi faranno fumare le orecchie.
  <br />I componenti di Feralis sono da togliere il fiato. Mi sono innamorato di
  questo gioco non solo per il gameplay ma anche per il design e l'art delle
  carte. Ogni carta è un quadro incorniciato, dettagliato e davvero unico, quasi
  da poster. Non posso commentare gli altri componenti poiché dispongo solo del
  prototipo, ma ci metto la mano sul fuoco che i ragazzi della Deer games studio
  faranno un buon lavoro anche su questo fronte. Che dire, se amate i giochi di
  carte uno contro uno, la strategia e i titoli deck building, beh non fatevi
  assolutamente scappare questo titolo, perché è davvero fantastico.
</Feedback>

<Instagram id="CbhuBF1DGKG" />
